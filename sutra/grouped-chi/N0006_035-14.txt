第四　提婆陀訶品

〔一三四〕第一　提婆陀訶

一

爾時，世尊住釋迦國名為提婆陀訶之釋迦族村。

二

於此，世尊呼諸比丘曰：「諸比丘！余未言，所有之比丘於六觸處要作不放逸，且諸比丘！余亦未言所有之比丘於六觸處不須作不放逸。

三

諸比丘！彼等比丘乃漏盡之阿羅漢，梵行已立、所作已辦、重擔已捨、自利已達，盡於生有之纏結，完全已證解脫者。諸比丘！此等之比丘，余不須言於六觸處作不放逸。何以故？

四

彼等之已成不放逸，彼等已能不再放逸。

五

諸比丘！彼等有學之比丘，未達所願，以求無上安穩（涅槃）而住者，諸比丘！此等之比丘於六觸處，余言要作不放逸。何以故？

六

諸比丘！眼所識之色，有快意，有不快意，此等快、不快之色，以觸彼心，觸而不存著於此。因心無執著，則起精進無動，不失正念現前，身體輕安而無狂躁，心住於定，集中於一頂點。諸比丘！余實言觀此不放逸之果，此等比丘於六觸處要作不放逸。

七～一一

諸比丘！耳所識之聲……鼻所識之香……舌所識之味……身所識之觸……意所識之法，有快意亦有不快意，此等快與不快之法，以觸彼等之心，觸而不存著於此。因無執著於心，則起精進無動，不失正念現前，身體輕安無狂躁，心住於定，集中於一點。諸比丘！余實言觀此不放逸之果，此等比丘於六觸處要作不放逸」。

〔一三五〕第二　執著

※二

「諸比丘！此是汝等之利得，汝等之善利。諸比丘！汝等為得住梵行之好機。

三

諸比丘！余見名為六觸處所屬之地獄。於此凡以眼見色，僅見不樂之色，不見樂色；僅見不可愛之色，不見可愛之色；僅見不喜之色，不見可喜之色。凡以耳聞聲……凡以鼻嗅香……凡以舌味味……凡以身觸觸……凡以意識法，唯識不樂之法，不識樂法；唯識不可愛之法，不識可愛之法；唯識不可喜之法，不識可喜之法。諸比丘！此乃汝等之利得，汝等之善利。諸比丘！汝等為得住梵行之好機。

四

諸比丘！余見名為六觸處所屬之天。於此，凡以眼見色，唯見樂色，不見不樂色；唯見可愛之色，不見不可愛之色；唯見可喜之色，不見不可喜之色。凡以耳聞聲……凡以鼻嗅香……凡以舌味味……凡以身觸觸……凡以意識法，唯識樂法，不識不樂法；唯識可愛之法，不識不可愛之法；唯識可喜之法，不識不可喜之法。

諸比丘！此乃汝等之利得，汝等之善利。諸比丘！汝等為得住梵行之好機。」

〔一三六〕第三　不執著

二

「諸比丘！諸天及世人乃以色為遊園，為色所刺激，因色之變壞、離背、滅盡，諸比丘！諸天及世人乃住於苦。以聲為遊園……以香為遊園……以味為遊園……以觸為遊園……以法為遊園，為法所刺激，因法之變壞、離背、滅盡，諸比丘！諸天世人乃住於苦。

三

諸比丘！如來、應供者、正等覺者，如實知色之生起與滅沒，甘味、患難與出離，不以色為遊園，不為色所刺激，因色之變壞、離背、滅盡，諸比丘！如來住於安住。」

四

世尊如是宣說，善逝如是說已，師更言於此曰：

（一）「色、聲、香、味、觸與一切之法，謂可樂可愛又可意，乃有限者。

（二）此等於人天世界以為安樂，此等之所滅，此乃彼等之思苦。

（三）己身滅盡，於聖者雖見為樂，但一切世間之所見，則反於此。

（四）為他（愚者）言樂，而聖者於此則言苦；在他言苦，聖者則知此為樂。

（五）觸之法難知，無智者乃惑此，為煩惱所覆者則黑闇，不見者則有盲冥。

（六）善人開涅槃之道，知見之人，於此有光明，熟於大法之人，則知近於此。

（七）為生有之欲所服者，隨行於生有之流者，入於魔王之領域者，則不知此法。

（八）除聖者，誰正知涅槃之道，善知此道而漏盡之人，乃入於般涅槃。

五

諸比丘！諸天及世人以色為遊園，為色所刺激，因色之變壞、離背、滅盡，諸比丘！諸天世人乃住於苦。以聲……以香……以味……以觸……以法……

六

諸比丘！如來、應供者、正等覺者為……」

〔一三七〕第四　惡意者（一）

※二

「諸比丘！凡非汝等之有者，皆當放捨，能放捨者，乃為汝等之利得安樂。

諸比丘！何物為非汝等之所有？

三～八

諸比丘！眼非汝等之所有，當放捨，能放捨者，乃為汝等得利益安樂。耳……鼻……舌……身……意非汝等之所有，當放捨，能放捨者，乃為汝等得利益安樂。

九

諸比丘！譬如於此祇陀林，人人對於草薪枝葉，或運走，或燃燒，或各隨所好而處理。人人將『吾等』或運去，或燃燒，或各隨所好而予處理。汝等有如是之思否？」

「大德！不也。」

「何以故？」

「大德！此非我，此非我之所屬。」

一〇

「如是，諸比丘！汝等之眼，此非汝等之所有，當放捨，汝等由於捨此者，乃為利益安樂。耳是……鼻是……舌是……身是……意是非汝等之所有，當放捨，汝等由於捨此者，乃為利益安樂。聲是……香是……味是……觸是……法是……。」

〔一三八〕第五　惡意者（二）

※二

「諸比丘！凡非汝等之所有者，當予放捨，因汝等之棄捨，此為汝等之利益安樂。

諸比丘！何者為非汝等之所有？

三～八

諸比丘！色非汝等之所有，當放捨，因汝等之放捨，乃為利益安樂。聲是……香是……味是……觸是……法是非汝等之所有，當放捨，因汝等之放捨，此為利益安樂。

九

諸比丘！譬如於此祇陀林……

一〇

如是諸比丘！色非汝等之所有，當放捨，因汝等之放捨，乃為利益安樂。聲是……香是……味是……觸是……法是……。」

〔一三九〕第六　內因（一）

※三

「諸比丘！眼是無常。眼生起之因、緣者，此亦是無常。

諸比丘！依無常所生之眼，如何有常住？

四～八

諸比丘！耳是……鼻是……舌是……身是……意是無常，意生起之因、緣者，亦是無常。諸比丘！依無常所生之意，如何有常住？

九

諸比丘！如是見之，有聞聖弟子厭嫌於眼……更如是證知：不再生來。」

〔一四〇〕第七　內因（二）

※三

「諸比丘！眼是苦。眼生起之因、緣者，亦是苦。諸比丘！依苦所生之眼，如何有樂？

四～八

諸比丘！耳是……鼻是……舌是……身是……意是苦，意生起之因、緣者，亦是苦。諸比丘！依苦所生之法，如何有樂？

九

諸比丘！如是見之，有聞聖弟子厭嫌於色……更如是證知：不再生來。」

〔一四一〕第八　內因（三）

※三

「諸比丘！眼是無我。眼生起之因、緣者，亦是無我。諸比丘！依無我所生之眼，如何有我？

四～八

諸比丘！耳是……鼻是……舌是……身是……意是無我。意生起之因、緣者，亦是無我。諸比丘！依無我所生之意，如何有我？

九

諸比丘！如是見之，有聞聖弟子厭嫌於眼……更如是證知：不再生來。」

〔一四二〕第九　外因（一）

※三

「諸比丘！色是無常，色生起之因、緣者，亦是無常。諸比丘！依無常所生之色，如何有常？

四～八

諸比丘！聲是……香是……味是……觸是……法是無常。法生起之因、緣者，亦是無常。諸比丘！依無常所生之法，如何有常？

九

諸比丘！如是見之，有聞聖弟子厭嫌於色……更如是證知：不再生來。」

〔一四三〕第十　外因（二）

※三

「諸比丘！色是苦，色生起之因緣者，亦是苦。諸比丘！依苦所生之色，如何有樂？

四～八

諸比丘！聲是……香是……味是……觸是……法是苦，法生起之因、緣者，亦是苦。諸比丘！依苦所生之法，如何有樂？

九

諸比丘！如是見之，有聞聖弟子厭嫌於色……更如是證知：不再生來。」

〔一四四〕第十一　外因（三）

※三

「諸比丘！色是無我。色生起之因、緣者，亦是無我。諸比丘！依無我所生之色，如何有我？

四～八

諸比丘！聲是……香是……味是……觸是……法是無我。法生起之因、緣者，亦是無我。諸比丘！依無我所生之法，如何有我？

九

諸比丘！如是見之，有聞聖弟子厭嫌於色……更如是證知：不再生來。」

提婆陀訶品第四（終）

此攝頌：

以提婆陀訶
執著不執著
惡意者有二
依因而有三
乃至內外二

