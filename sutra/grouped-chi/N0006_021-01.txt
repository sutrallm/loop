
第十　比丘相應

〔一〕第一　拘離多

一

如是我聞。一時，世尊住舍衛城祇樹給孤獨園。

二

爾時，尊者大目犍連對諸比丘曰：「友，諸比丘！」

彼等諸比丘對尊者大目犍連答曰：「友！」

三

尊者大目犍連作是言曰：「友！於此我退至閑靜處，宴坐時，心生如是之思念：『所謂聖默然，聖默然。聖默然者，何耶？』

四

友，我生此念：『於此比丘，靜覺與觀，內心寂靜，心專住於一境，由無覺無觀之定，生喜樂之第二禪，入而安住，此謂之聖默然。』

五

友，我靜覺與觀，內心寂靜，心專注於一境，由無覺無觀之定，生喜樂之第二禪，而安住。友！我住此等之住時，顯現與覺俱生之想思惟。

六

友，爾時，世尊以神通近我，作如是言曰：『目犍連！目犍連！婆羅門！慎勿放逸。於聖默然心應樹立。於聖默然應一心。於聖默然心應專住。』

七

友，其後我於寂靜覺與觀，內心寂靜，心專注於一境，入住於無覺無觀之定，生喜與樂之第二禪。友！若予正說，則弟子乃依師之所護念，得大神通。此我正說弟子由師所護念，得大神通。」

〔二〕第二　優波低沙

一

緣，舍衛城……

二

爾時，尊者舍利弗言諸比丘曰：「友！諸比丘。」

彼等諸比丘對尊者舍利弗答曰：「友！」

三

舍利弗作如是言曰：「友！我退至閑靜處，宴坐時，心生此念：『此世間，由於變易、變化之狀態，對我生愁、悲、苦、憂、惱者、是何耶？』

友，我生此念：『世間由於變易、變化之狀態，對我生愁、悲、苦、憂、惱者，了無何物。』」

四

如是云耶？尊者阿難對舍利弗作如是言曰：「友，舍利弗！依師之變易、變化之狀態，不生愁、悲、苦、憂、惱耶？」

五

「友，阿難！依師之變易、變化之狀態，不生愁、悲、苦、憂、惱。偉大而實有大神通、大威力之師，亦思惟其示歿。若世尊永與我等俱住，其乃為多人之利益，為多人之幸福，為世間之哀憐、利益，為人天之利益、幸福。」

六

「實於長夜，尊者舍利弗對我、我之所念，善除慢使。

七

然則尊者舍利弗，依師之變異、變化之狀態，已不生愁、悲、苦、憂惱矣。」

〔三〕第三　甕

一

如是我聞。一時世尊，住舍衛城祇樹給孤獨園。

二

爾時，尊者舍利弗及尊者大目犍連，住於王舍城竹林粟鼠養餌所之一房。

三

時，尊者舍利弗，暮時由宴坐起，來詣尊者大目犍連之處。詣已，與尊者大目犍連相互致問，交談問訊可記憶之語，而坐於一面。

四

坐於一面之尊者舍利弗，對尊者大目犍連作是言曰：「友，大目犍連！汝諸根寂靜，顏色清淨悅豫。今日大目犍連乃依寂靜住而住者。」

「友！我今乃日依麤住而住，且對我已有法語。」

五

「尊者大目犍連，與誰共法語耶？」

「友！我與世尊共法語。」

六

「友！世尊今住舍衛城祇樹給孤獨園，是為遙遠。尊者大目犍連以神通至世尊之處耶？又或世尊以神通至尊者大目犍連之處耶？如何？」

七

「友，非我以神通至世尊之處，亦非世尊以神通至我之處。世尊亦得如我之清淨天眼、天耳界。我亦得如世尊之清淨天眼、天耳界。」

八

「尊者大目犍連，與世尊作如何之法語耶？」

九

「友，我於此處對世尊作如是言曰：『大德！所謂勤精進、勤精進，云何名之為勤精進耶？』

一〇

友！如是白已，世尊對我作如是言曰：『目犍連！此處有比丘住勤精進，實則皮膚與腱與骨萎縮，身體之肉與血枯萎，依人之精力，人之精進，人之努力，可達者如不能達，則不起於精進之座，目犍連！如是為勤精進。』

一一

友！我與世尊作如是之法語。

一二

友！譬如於雪山王之側置小石塊，悉予依附，如為所屬。我等依附於大目犍連，屬於大目犍連。尊者大目犍連有大神通、大勢力，如有所欲於一劫之間而住。

一三

友！譬如於大鹽甕中，少量之鹽塊，悉予依附，如為所屬。我等依附尊者舍利弗，為其所屬。」

一四

尊者舍利弗依世尊，為種種方便而被稱讚歎，讚歎，所歎譽者。

慧如舍利弗
依戒依寂靜
到彼岸比丘
其中最上者

一五

如是大龍象，互為善說善語，歡喜契合。

〔四〕第四　年少

一

〔爾時，世尊〕住舍衛城。

二

爾時，一年少比丘，食後收拾鐵鉢，入房無所事，默然無力，作諸比丘之衣時，不為助力。

三

爾時，眾多比丘，來詣世尊之處。詣已，禮敬世尊，坐於一面。

四

坐於一面之彼諸比丘白世尊言：「大德！此處一年少比丘，食後收拾鐵鉢，入房無所事，默然無力，作諸比丘之衣時，不為助力。」

五

爾時，世尊言彼比丘曰：「比丘，汝來！以我之語，告彼比丘：『友！師喚汝。』」

六

「大德！唯然。」彼比丘奉答世尊，則走近彼比丘。近已，對彼比丘作如是告曰：「友！師喚汝。」

七

「友，唯然！」彼比丘回答此比丘後，來詣世尊座前，詣已，禮敬世尊，坐於一面。

八

世尊對坐於一面之彼比丘，作如是言曰：「比丘！汝食後收拾鐵鉢，入房無所事，默然無力，對諸比丘作衣，亦不為助力，為真實耶？」

「大德！我亦自作應作之事。」

九

爾時，世尊以心知彼比丘心之所念，對諸比丘曰：「諸比丘！汝等勿惱此比丘。諸比丘！汝等勿惱此比丘。諸比丘！彼比丘得四禪之增上心，對現法樂住，隨心所欲，無困難事，無煩惱。而且因此，有良家之子等，正由家出家為而無家，對究竟無上梵行，於現法中自知，為入實證住者。」

一〇

世尊，如是說，善逝如是說已，師更言曰：

精進非弛怠
非少勇猛者
應到於涅槃
解脫一切苦
此少年比丘
此乃最上人
以車勝魔軍
住為最後身

〔五〕第五　善生

一

〔爾時，世尊〕住舍衛城。

二

爾時，尊者善生近趣世尊座前。

三

世尊見尊者善生由遠方而來。見已，對諸比丘宣曰：

四

「諸比丘！實則此良家之子，於二者為端嚴。彼端麗可觀，具柔和之姿，具足最勝端麗之容色。因此，良家之子正由家出家而為無家，對無上究竟之梵行，於現法自知，入住實證。」

五

世尊說此……師更言曰：

比丘實端嚴
具端正之心
離結且離軛
離縛無執著
以車勝魔軍
住為最後身

〔六〕第六　拔提

一

〔爾時，世尊〕住舍衛城。

二

爾時，尊者侏儒拔提趣近至世尊座前。

三

世尊見尊者侏儒由遠方來。見已，對諸比丘曰：

四

諸比丘！汝等見此醜陋、難看、矮小、為諸比丘輕侮之比丘前來耶？「大德！唯然。」

五

「諸比丘！此比丘有大神通、大勢力。此比丘，對前所未得達者，彼已得達，乃得之不易。為此目的，彼良家之子正由家出家而為無家，究竟無上梵行，於現法住於自知，入住於實證。」

六

世尊宣此……師更言曰：

（一）鵞白鷺孔雀
大象與班鹿
悉皆畏獅子
身無相等者

（二）如是於人中
年少有智慧
是於彼為大
非如大愚身

〔七〕第七　毘舍佉

一

如是我聞。〔爾時，世尊〕住毘舍離之大林重閣講堂。

二

爾時，槃闍梨之子尊者毘舍佉，亦於講堂對諸比丘妙語，微妙而不枯。使知義，以適切、無執著之法語予教示、鼓勵，使令愉悅。

三

爾時，世尊暮時，自宴坐起，近至講堂。至已，就坐於所設之座。

四

就座之世尊對諸比丘曰：「諸比丘！於講堂對諸比丘出妙語，微妙不枯，使知義，以適切、無執著之法語教示、鼓勵、使愉悅之者，是誰耶？」

五

「大德！槃闍梨之子尊者毘舍佉，於講堂對諸比丘出妙語，微妙不枯，使知義、以適切、無執著之法語教示、鼓勵，使愉悅。」

六

爾時，世尊對槃闍梨之子尊者毘舍佉曰：「善哉，善哉！毘舍佉！善哉，毘舍佉！汝對諸比丘，以妙語……法語，教示、鼓勵，使令愉悅。」

七

世尊說此已，善逝仰此，師更言曰：

（一）誰無所說事
賢愚人雜知
彼之說法時
知說不死道

（二）說法增光輝
樹立聖者幢
善說諸聖幢
法乃聖者幢

〔八〕第八　難陀

一

〔爾時，世尊〕住舍衛城。

二

爾時，世尊夷母之子尊者難陀，消光澤、以擣衣飾身、染眼端、執美鉢來詣世尊之處。詣已，禮敬世尊而坐於一面。世尊對坐於一面之尊者難陀，作如是言曰：

三

「難陀！汝消光澤，以柔輭之擣衣飾身、染眼端、執美鉢、與良家之子，由信出家為無家者不適。難陀！汝如是，住阿蘭若，行乞食，著糞掃衣，不望住欲，乃與良家子，由信出家而為無家者是相適者。」

四

世尊說此……師更言曰：

何日見難陀
糞掃衣住林
支身依遺穗
希見無欲事

五

時，尊者難陀，日後為住阿蘭若者，行乞食者，著糞掃衣者，於欲無希求者。

〔九〕第九　低沙

一

〔爾時，世尊〕住舍衛城。

二

爾時，世尊叔父之子低沙，來詣世尊之處，詣已，禮敬世尊，悲哀而沈默、落淚，坐於一面。

三

爾時，世尊對尊者低沙曰：

「低沙！汝何故悲哀、沈默、落淚坐於一面耶？」

四

「大德！時諸比丘對我以所有之語嘲笑、毀謗。」

五

「低沙！汝非如是，然汝對其語不能忍者。

六

低沙！汝非如是，如對其語不能忍，則良家之子由信出家為無家，於汝不適也。汝對其語忍之，則此良家之子由信出家為無家，於汝適宜者。」

七

世尊說此，善逝仰此，師更如言曰：

何故忿無忿
低沙以無忿
汝等是最勝
降伏忿慢慳
低沙住梵行

〔一〇〕第十　名為長老

一

爾時，世尊住王舍城竹林粟鼠養餌所。

二

爾時有一比丘名為長老，是獨住者，讚嘆獨住者。彼獨入村乞食，獨去、獨坐於閑靜處，獨行經行。

三

時眾多比丘，來詣世尊之前，詣已，禮敬世尊，坐於一面。

四

坐於一面之彼諸比丘白世尊言：「大德！此處有一長老之比丘，是獨住者，讚嘆獨住。」

五

爾時世尊言一比丘曰：「比丘！汝來，以我語告長老比丘：『友長老！師喚汝』。」

「大德！唯然。」彼比丘奉答世尊，近至彼尊者長老之處。

六

至已，對尊者長老作如是言：「友，長老！師喚汝。」

「友，唯然。」尊者長老答彼比丘，來詣世尊之處。

七

詣已，禮敬世尊，坐於一面。

八

世尊對坐於一面之尊者長老，作如是言曰：「長老！汝為獨住者，讚嘆獨住者、為真實耶？」

「大德！唯然。」

九

「長老！如何汝為獨住者，以讚嘆獨住者耶？」

一〇

「大德！於此處我獨為乞食入村，獨去、獨坐閑靜處，獨行經行。大德！我為如是之獨住者，是讚嘆獨住者。」

一一

「長老！此獨住，非我所云之獨住。長老！依詳說之有勝妙之獨住，宜諦聽，善思惟，我當為說。」

「大德！敬聽。」……

一二

「長老！依詳說之勝妙之獨住者，何耶？長老！於此處，能捨過去，不希未來，於現在，對自身之所得，欲貪全亡也。長老！依如是之詳說，為勝妙之獨住也。」

一三

世尊說此已，善逝仰此，師言更曰：

一切之勝者
一切之智者
乃至善智者
不染一切法
捨愛盡解脫
此謂獨住者

〔一一〕第十一　劫賓那

一

爾時，世尊住舍衛城。

二

爾時，尊者大劫賓那近至世尊之處。

三

世尊，見尊者大劫賓那由遠方而來。

四

見已，對諸比丘曰：「諸比丘！汝等見白晳、高鼻之彼比丘耶？」

「大德！唯然。」

五

「諸比丘！彼比丘有大神通、大勢力。彼比丘，對達至前所未達者，而得之不易。因此，彼良家之子正由家出家為無家，究竟無上梵行，於現法住自知，實證。」

六

世尊說此，善逝仰此，師更言曰：

（一）剎利重家系
人中為最勝
明行具足者
人天彼殊勝

（二）日於晝光輝
月於夜光輝
剎利甲冑輝
婆羅門禪輝
一切晝與夜
佛陀有光輝

〔一二〕第十二　僚友

一

〔爾時，世尊〕住舍衛城。

二

爾時，與尊者大劫賓那共住之僚友兩比丘，近至世尊之處。

三

世尊見彼等之比丘自遠方來。

四

見已，告諸比丘曰：「諸比丘！汝等見劫賓那共住之僚友二比丘，近前來耶？」

「大德！唯然。」

五

「彼等二比丘有大神通、大勢力。彼等比丘到達前所未到達者，實乃得之不易。因此良家之子等，正由家出家而為無家，究竟無上梵行，於現法住自知、是實證。」

六

世尊說此已，善逝仰此，師更言曰：

（一）此等之比丘
永交為伴侶
正法彼等交
佛陀所說法

（二）聖者宣說法
劫賓那調順
以車勝魔軍
彼住最後身

此頌曰：

始自拘離多　　　　　及優婆低沙
所謂此忿者　　　　　少年與善生
拔提毘舍佉　　　　　難陀及低沙
長老劫賓那　　　　　僚友為十二

此頌曰：

因緣現觀界
依無始迦葉
供養羅睺羅
相譬如比丘
此為第二品

