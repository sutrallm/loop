第五　不死品

〔四一〕第一　不死

一

舍衛城……

二

「諸比丘！當善繫心於四念處而住，勿失不死。以何為四耶？

三

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

四

諸比丘！當善繫心於此四念處而住，勿失不死。」

〔四二〕第二　集起

※二

「諸比丘！我說四念處之集起與滅壞，且諦聽。

三

諸比丘！以何為身之集起耶？依食集起，而身集起；依食滅壞，而身滅壞。

四

……依觸集起，而受集起；依觸滅壞，而受滅壞。

五

……依名色集起，而心集起；依名色滅壞，而心滅壞。

六

……依作意集起，而法集起；依作意滅壞，而法滅壞。」

〔四三〕第三　道

一

舍衛城……

二

於此，世尊諸告比丘曰：

「諸比丘！爾時，我於鬱毘羅之尼連禪河邊，阿踰波羅尼拘律樹下初住現等覺。

三

諸比丘！我獨居宴默，生如是之心念：『有此一乘道，能令眾生清淨、超愁悲、滅苦憂、證得正理、現證涅槃，謂四念處是。以何為四耶？比丘！於身觀身，熱誠、正知、正念，調伏世間之貪憂而住。比丘！於受觀受……比丘！於心觀心……比丘！於法觀法，熱誠、正知、正念，調伏世間之貪憂而住。此是一乘道，能令眾生清淨、超愁悲、滅苦憂、證得正理、現證涅槃，謂四念處是。』

四

諸比丘！時，娑婆主梵天王心知我心之所念，譬如力士之伸屈臂，屈伸臂，如是之速而沒於梵天，現於我前。

五

諸比丘！時，娑婆主梵天王偏袒上衣，向我合掌曰：

『如是世尊！如是善逝！大德！有一乘道，能令眾生清淨、超愁悲、滅苦憂、證得正理、現證涅槃，謂四念處是。以何為四耶？大德！比丘！於身觀身……於受……於心……於法觀法，熱誠、正知、正念，調伏世間之貪憂而住。大德！此是一乘道，能令眾生清淨、超愁悲、滅苦憂、證得正理、現證涅槃，謂四念處是。』

六

諸比丘！娑婆主梵天王如是說，如是說已，更言曰：

見生之盡邊，知一乘道有利益，依此道，於過去、於未來於現在、可渡瀑流。」

〔四四〕第四　正念

一

舍衛城……

二

「諸比丘！比丘應以正念而住，此為我對汝等之教誡。

三

諸比丘！云何為比丘之正念耶？

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

諸比丘！如是為比丘之正念。

四

諸比丘！比丘應以正念而住，此為我對汝等之教誡。」

〔四五〕第五　善聚

※二

「諸比丘！說善聚者，即四念處，是正說。諸比丘！純一之善聚者，即四念處是。以何為四耶？

三

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

四

諸比丘！說善聚者，即此四念處是，是正說。諸比丘！純一之善聚者，即此四念處是。」

〔四六〕第六　波羅提木叉

※二

時，有一比丘，來詣世尊住處。詣已，敬禮世尊，坐於一面。坐於一面之彼比丘，白世尊曰：

三

「大德！願為我略說法要，我聞世尊之法，則獨靜居，不放逸、熱誠、專精而住。」

「比丘！然則，汝應清淨於善法之初。以何為善法之初耶？

四

比丘！汝於此處，當守護波羅提木叉之律儀，具足行所行，見於微少之罪，住於怖畏，受學處而學。比丘！汝當守護波羅提木叉之律儀，具足行所行，見於微少之罪，怖畏而住，受學處而學，比丘！汝則依戒、立戒修習四念處。以何為四耶？

五

比丘！於此，汝於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

六

比丘！汝依戒、立戒，如是修習此四念處。比丘！夜來晝去，於汝當期善法之增長，不期於損滅。」

七

時，彼比丘歡喜、隨喜世尊之所說，從座而起，敬禮世尊，右繞而離去。

八

時，彼比丘獨靜居，不放逸、熱誠、專精而住，不久後，善男子由正家而出家，究盡出家本義之無上梵行，於現法自證知、現證，具足而住，了知：諸漏已盡、梵行已立、所作已辦、更不受後有。

九

彼比丘成一阿羅漢。

〔四七〕第七　惡行

※二

時，有一比丘，來詣世尊住處。詣已，敬禮世尊，坐於一面。坐於一面之彼比丘，白世尊曰：

三

「大德！願為我略說法要，我聞世尊之法，則獨靜居，不放逸、熱誠、專精而住。」

「比丘！然則，汝應清淨於善法之初。以何為善法之初耶？

四

比丘！汝於此處，當斷身惡行，修習身善行；語……斷意〔惡行、修習意〕善行。比丘！汝斷身惡行，修習身善行，……語……斷意〔惡行、修習意〕善行者，比丘！則汝依於戒、立於戒，修習四念處。以何為四耶？

五

比丘！汝於此處，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

六

比丘！汝依於戒、立於戒，如是修習此四念處。比丘！夜來晝去，於汝當期善法之增長，不期損滅。」

七～八

時，彼比丘……了知：諸漏已盡、梵行已立、所作已辦、更不受後有。

九

彼比丘成一阿羅漢。

〔四八〕第八　友

一

舍衛城……

二

「諸比丘！汝等應哀愍、應思念於聽聞汝者，若有朋友、親戚、血族者，諸比丘！汝等則勸導於彼等，當修習四念處，使修習而住。以何為四耶？

三

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

四

諸比丘！汝等應哀愍，應思念於聽聞汝者，若有朋友、親戚、血族者，諸比丘！汝等則勸導於彼等，應修習此四念處，使修習而住。」

〔四九〕第九　受

一

舍衛城……

二

「諸比丘！有三種受。以何為三耶？乃樂受、苦受、不苦不樂受是。諸比丘！此為三種受。

三

諸比丘！為徧知於此三種受，應修習四念處。以何為四耶？

四

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

五

諸比丘！為徧知此三種受，應修習此四念處。」

〔五〇〕第十　漏

※二

「諸比丘！有三種漏？以何為三漏耶？乃欲漏、有漏、無明漏是。諸比丘！此為三種漏。

三

諸比丘！為斷此三種漏，應修習四念處。以何為四耶？

四

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

五

諸比丘！為斷此三種漏，應修習此四念處。」

第五　不死品（終）

此品之攝頌曰：

不死集起道
正念與善聚
波羅提木叉
惡行友受漏

