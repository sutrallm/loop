
第九　金翅鳥相應

〔一〕第一　品類

一～二

〔爾時，世尊〕舍衛城……乃至……

三

「諸比丘！金翅鳥之生有四種。以何者為四耶？卵生金翅鳥、胎生金翅鳥、濕生金翅鳥、化生金翅鳥是。諸比丘！如是金翅鳥之生有四種。」

〔二〕第二　取

一～二

〔爾時，世尊〕舍衛城……乃至……

三

「諸比丘！金翅鳥之生有四種。以何者為四耶？卵生……乃至……諸比丘！如是金翅鳥之生有四種。

四

諸比丘！此中卵生金翅鳥以取卵生龍，不取胎生、濕生、化生。

五

諸比丘！此中胎生金翅鳥以取卵生、胎生龍，不取濕生、化生。

六

諸比丘！此中濕生金翅鳥以取卵生、胎生、濕生龍，不取化生。

七

諸比丘！此中化生金翅鳥取卵生、胎生、濕生、化生龍。

八

諸比丘！如是金翅鳥之生有四種。」

〔三〕第三　善惡業（一）

一

〔爾時，世尊〕舍衛城……乃至……

二

時，有一比丘來詣世尊住處。詣已，敬禮世尊，坐於一面。

三

坐於一面之彼比丘，白世尊言：

「大德！依何因？依何緣？此處一類者，身壞命終而後生於卵生金翅鳥之群中耶？」

四

「比丘！此處一類者，於身作善惡業，於語作善惡業，於意作善惡業。彼聞卵生金翅鳥乃長壽、端嚴、多樂。

五

彼思惟：『我身壞命終，當生卵生金翅鳥之群中。』彼身壞命終後，生於卵生金翅鳥之群中。

六

比丘！依此因、依此緣，此一類者，身壞命終後，生於金翅鳥之群中。」

〔四～六〕第四～六　善惡業（二～四）

一～三

〔爾時，世尊〕舍衛城……乃至……坐於一面之彼比丘，白世尊言：

「大德！依何因？依何緣？此處一類者，身壞命終後，生於胎生……乃至……濕生……化生金翅鳥之群中耶？」

四

「比丘！此處一類者，於身作善惡業，於語作善惡業，於意作善惡業。彼聞化生金翅鳥，長壽、端嚴、多樂。

五

彼思惟：『我身壞生命終後，當生於化生金翅鳥之群中。』彼身壞命終後，生於化生金翅鳥之群中。

六

比丘！依此因、依此緣，此處一類者，身壞命終後，生於化生金翅鳥之群中。」

〔七～一六〕第七　布施利益（一）

一～三

〔爾時，世尊〕舍衛城……乃至……坐於一面之彼比丘！白世尊言：

「大德！依何因？依何緣？此處一類者，身壞命終後，生於卵生金翅鳥之群中耶？」

四

「比丘！此處一類者，於身作善惡業，於語作善惡業，於意作善惡業。彼聞卵生金翅鳥，長壽、端嚴、多樂。

五

彼思惟：『我身壞生命終後，當生於金翅鳥之群中。』

六

彼布施食、布施飲、布施衣、布施乘具、布施鬘、布施香、布施塗香、布施臥具、布施家、布施燈具。彼身壞命終後，生於卵生金翅鳥之群中。

七

比丘！依此因、依此緣，此處一類者，身壞命終後，生卵生金翅鳥之群中。」

〔一七～四六〕第八～十　布施利益（二～四）

一～三

〔爾時，世尊〕舍衛城……乃至……一面坐已，彼比丘白世尊言：

「大德！依何因？依何緣？而一類者，身壞命終後，生於胎生金翅鳥……乃至……濕生金翅鳥……化生金翅鳥之群中耶？」

四

「比丘！此處一類者，於身作善惡業，於語作善惡業，於意作善惡業。彼聞化生金翅鳥，長壽、端嚴、多樂。

五

彼思惟：『我身壞命終後，當生於化生金翅鳥之群中。』

六

彼布施食……乃至……布施燈。彼身壞命終後，生於化生金翅鳥之群中。

七

比丘！依此因、依此緣，此處一類者，身壞命終後，生於化生金翅鳥之群中。」

如是而有六十六經。

金翅鳥相應（終）

於之攝頌曰：

品類以及取
四之善惡業
四布施利益
善說金翅鳥

