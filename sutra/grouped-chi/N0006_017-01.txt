第一　誡品

〔一〕第一　可怖

一

如是我聞。一時，世尊住舍衛城祇樹給孤獨園。

二

爾時，世尊言諸比丘……

世尊如是言曰：

三

「諸比丘！利得、供養、名譽，甚可怖、激烈、粗暴，為到達無上安穩之障礙。

四

諸比丘！然則，應如是學：『我應捨既生之利得、供養、名譽，於未生之利得、供養、名譽、不執於心而住。』

五

諸比丘！汝等應如是學。」

〔二〕第二　鉤針

一

〔爾時，世尊〕住舍衛城……

二

「諸比丘！利得、供養、名譽甚可怖，激烈、粗暴者，為到達無上安穩之障礙。

三

諸比丘！譬如漁師，以肉為餌之鉤針，投入深水沼中，鵜見之為一魚，而將其吞下。諸比丘！如是鵜吞彼漁師鉤針之魚，陷於禍、陷於災厄，而漁師達其所欲。

四

諸比丘！漁師之意者乃此惡魔波旬。諸比丘！鉤針之意者，乃此利得、供養與名譽。

五

諸比丘！任何比丘，對既生之利得、供養與名譽，不捨而望求者。諸比丘！此比丘乃鵜吞惡魔之鉤針者，陷於禍，陷於災厄，達波旬之所欲。

六

諸比丘！然如見，利得、供養與名譽，甚可怖、激烈、粗暴者，為到達無上安穩之障礙。

七

諸比丘！然則，應如是學：『我對既生之利得、供養、名譽、為應捨，對未生之利得、供養、名譽、不執於心而住。』

八

諸比丘！汝等應如是學。」

〔三〕第三　龜

一

〔爾時，世尊〕住舍衛城……

二

「諸比丘！利得、供養與名譽甚可怖……障礙。

三

諸比丘！往昔沼中，龜，亦為其大家族之所永棲處。

四

諸比丘！爾時，一龜向他龜作如是言曰：『愛龜！勿往彼處。』

五

諸比丘！然而彼龜卻仍至其處，則被獵師以繩索所附之魚叉所射。

六

諸比丘！爾時，彼龜則走近他龜。

七

諸比丘！彼龜見其龜由遠處來。見已，對其龜作如是言曰：『愛龜！汝何故去至其處耶？』『愛龜！我至其處矣。』

八

『愛龜！何故未被刺射，未被射中耶？』

『愛龜！我未被刺射，未被射中。但然我身有繩索，乃由後方所結附者。』

九

『愛龜！然確被刺，確被射中。愛龜！因於此獵師，汝父與祖父皆陷於禍，陷於災厄者。愛龜！汝今可往矣，汝今非屬我等者矣。』

一〇

諸比丘！獵師寓意此惡魔波旬。諸比丘！附於繩索系之魚叉，既意示此利得、供養與名譽。系繩索意為喜貪。

一一

諸比丘！任何之比丘，對既生之利得、供養與名譽不捨而願望者。諸比丘！此比丘將為獵師附於繩索之魚叉、陷於禍、陷於災厄、達波旬之所欲。

一二

諸比丘！利得、供養與名譽甚為可怖……

一三

諸比丘！汝等應如學。」

〔四〕第四　長毛

一

爾時，世尊住舍衛城……

二

「諸比丘！利得、供養與名譽其可怖……障礙。

三

諸比丘！譬如有長毛之牡羊，將走入有刺之藪中。彼觸及此處與彼處，扭著於此處彼處，被縛於此處彼處，陷禍與災厄於此處彼處。

四

諸比丘！同此，此處有一比丘，因敗於利得、供養與名譽，心為所眩惑，清晨著衣、持鉢、為托鉢入村或街，彼比丘，觸於此處彼處，扭著於此處彼處，被縛於此處彼處，陷禍與災厄於此處彼處。

五

諸比丘！然如是之利得、供養與名譽甚為可怖……

六

諸比丘！汝等應如是學。」

〔五〕第五　糞蟲

一

〔爾時世尊〕住舍衛城……

二

「諸比丘！利得、供養與名譽甚是可怖……障礙。

三

諸比丘！譬如糞蟲，食糞、充塞於糞、為糞所埋，於彼之前有糞堆。

四

彼因此：『我為食糞者，充塞於糞、為糞所埋，於我之前有此大糞堆。』以他之糞蟲為賤。

五

諸比丘！同此，此處有一比丘，因敗於利得、供養與名譽，心為所眩惑。清晨著衣、持鉢，入村或街，彼食於其處，為翌日之請，欲充滿彼鉢。

六

彼行往園中，於比丘眾中告曰：『我之食，為明日之請，充滿我鉢，我得衣、鉢食與牀座，及病所需之藥物、資具。然此等他之諸比丘，因功德少、力少、不得衣鉢食、牀座、病所需之藥物、資具。』

七

彼敗於利得、供養與名譽，心生眩惑，對他之優秀比丘生賤視。諸比丘！實長夜之不利與苦，乃在於彼愚人。

八

諸比丘！如是之利得、供養與名譽甚是可怖……

九

汝等比丘！應當如是學。」

〔六〕第六　雷電

一

〔爾時，世尊〕住舍衛城……

二

「諸比丘！利得、供養與名譽，甚為可怖……是障礙。

三

諸比丘！落雷與尚未達心，利得、供養與名譽，未完成之有學者如何耶？

四

諸比丘！落雷者，即意為利得、供養與名譽。

五

諸比丘！如是之利得、供養與名譽，甚為可怖……

六

諸比丘！汝等應如是學。」

〔七〕第七　含毒

一

〔爾時，世尊〕住舍衛城……

二

「諸比丘！利得、供養與名譽，甚為可怖……是障礙。

三

諸比丘！以含毒之刺貫穿者，尚未達心，利得、供養與名譽，未完成者如何耶？

四

諸比丘！刺者意即為利得、供養與名譽。

五

諸比丘！如是之利得、供養與名譽，甚為可怖……

六

諸比丘！汝等應如是學。」

〔八〕第八　豺

一

〔爾時，世尊〕住舍衛城……

二

「諸比丘！利得、供養與名譽，甚為可怖……是障礙。

三

諸比丘！汝等於深夜聞豺之鳴呼叫耶？」

「大德！唯然。」

四

「諸比丘！有一為疥瘡疾病所惱之老豺，彼不樂行於空閑，不樂行於樹下，不樂行於露地，於行處、住處、坐處、臥處、皆陷於苦惱。

五

諸比丘！同此，有一比丘，因敗於利得、供養與名譽，心為所眩惑。彼不樂行至空閑，不樂行至樹下，不樂行至露地。彼比丘於行處、住處、坐處、臥處，皆陷苦惱。

六

諸比丘！如是之利得、供養與名譽，甚為可怖……

七

諸比丘！汝等如是學。」

〔九〕第九　毘嵐風

一

〔爾時，世尊〕住舍衛城……

二

「諸比丘！利得、供養與名譽，甚為可怖……是障礙。

三

諸比丘！於上空有名毘嵐之風吹。若烏飛趣其處，此毘嵐風則將彼鳥吹起，使脚、翼、頭、身，吹散於諸方。

四

諸比丘！同此，此處有一比丘，因敗於利得、供養與名譽，心為所眩惑。清晨著衣、持鉢、為托鉢入村或街，彼不守身、不守語、不守心、不住正念，對諸根不能制御。

五

彼於其處，見輕率著衣、或掩惡之女，見此輕率著衣，或掩惡之女，心為貪所襲，彼之心因為貪所襲，而捨學還俗，運衣、運鉢、運牀座、運清淨之家，如鳥之被毘嵐風所吹起。

六

諸比丘！利得、供養與名譽，甚為可怖……

七

諸比丘！汝等應如是學。」

〔一〇〕第十　偈頌經

一

〔爾時，世尊〕住舍衛城……

二

「諸比丘！利得、供養與名譽，甚為可怖……是障礙。

三

諸比丘！我見此處有一比丘，因敗於供養，心為所眩惑。身壞命終後，生於苦處、惡趣、無樂處、地獄。

四

諸比丘！我又見此處有一比丘，因敗於不供養、心為所眩惑，身壞命終後，生於苦處、惡趣、無樂處、地獄。

五

諸比丘！我又見此處有一比丘，因敗於供養與不供養此等之二者，心為所眩惑，身壞命終之後，生於苦處、惡趣、無樂處、地獄。

六

諸比丘！如是之利得、供養與名譽，甚為可怖……

七

諸比丘！汝等應如是學。」

八

世尊如是說已，善逝仰此，師更言：

（一）受供養之時
不受供養時
二者不擾定

（二）精勤入定者
始得觀妙見
樂於取滅者
始得謂善人

此頌曰：

可怖與鉤針　　　　　龜長毛糞蟲
雷電與含毒　　　　　豺與毘嵐風

