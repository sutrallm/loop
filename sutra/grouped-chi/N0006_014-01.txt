第一　種種品

〔一〕第一　界

一

〔爾時，世尊〕住舍衛城。

二

〔爾時，世尊曰：〕「諸比丘！我為汝等說種種界。汝等諦聽，當善思念，我則宣說。」

彼諸比丘奉答世尊曰：「大德！唯然。」

三

世尊曰：「諸比丘！種種界者何耶？」

四

眼界、色界、眼識界，耳界、聲界、耳識界，鼻界、香界、鼻識界，舌界、味界、舌識界，身界、觸界、身識界，意界、法界、意識界是。

「諸比丘！此謂種種界。」

〔二〕第二　觸

一

〔爾時，世尊〕住舍衛城。

二

〔爾時，世尊曰：〕「諸比丘！由種種界，生種種觸。」

三

諸比丘！種種界者何耶？

四

眼界、耳界、鼻界、舌界、身界、意界是。諸比丘！此謂種種界。

五

諸比丘！緣種種界，生種種觸者，何耶？

六

諸比丘！緣眼界生眼觸、緣耳界……緣鼻界……緣舌界……緣身界……緣意界生意觸。

七

「諸比丘！如是緣種種界，生種種觸。」

〔三〕第三　非此

一

〔爾時，世尊〕住舍衛城。

二

〔爾時，世尊曰：〕「諸比丘！緣種種界，生種種觸，緣種種觸，非生種種界。

三

諸比丘！種種界者，何耶？

四

眼界……意界是。諸比丘！此謂種種界。

五

諸比丘！緣種種界，生種種觸，緣種種觸，非生種種界者，何耶？

六

諸比丘！緣眼界生眼觸，緣眼觸，非生眼界……緣意界，生意觸，緣意觸，非生意界。

七

諸比丘！如是緣種種界，生種種觸，緣種種觸，非生種種界。」

〔四〕第四　受（之一）

一

〔爾時，世尊〕住舍衛城。

二

〔爾時，世尊曰：〕「諸比丘！緣種種界，生種種觸，緣種種觸，生種種受。」

三

「諸比丘！種種界，者何耶？」

四

眼界……意界……諸比丘！此謂種種界。

五

諸比丘！緣種種界，生種種觸，緣種種觸，生種種受者，何耶？

六

諸比丘！緣眼界，生眼觸，緣眼觸，生眼觸所生之受。……緣意界，生意觸、緣意觸，生意觸所生之受。

七

「諸比丘！如是緣種種界，生種種觸，緣種種觸，生種種受。」

〔五〕第五　受（之二）

一

〔爾時，世尊〕住舍衛城。

二

〔爾時，世尊曰：〕「諸比丘！緣種種界，生種種觸，緣種種觸，生種種受，緣種種受，非生種種觸，緣種種觸，非生種種界。」

三

諸比丘！種種界者，何耶？眼界……意界……。諸比丘！此謂種種界。

四

諸比丘！緣種種界，生種種觸，緣種種觸，生種種受，緣種種受，非生種種觸，緣種種觸，非生種種界者，何耶？

五～九

諸比丘！緣眼界，生眼觸，緣眼觸生眼觸所生之受，緣眼觸所生之受，非生眼觸，緣眼觸，非生眼界……。

一〇

緣意界，生意觸，緣意觸，生意觸所生之受，緣意觸所生之受，非生意觸、緣意觸，非生意界。

一一

諸比丘！如是緣種種界，生種種觸，緣種種觸，生種種受，緣種種受，非生種種觸，緣種種觸，非生種種界。

〔六〕第六　界

一

〔一時，世尊〕住舍衛城。

二

〔爾時，世尊曰：〕諸比丘！我為汝等說種種界。汝等諦聽……

三

諸比丘！種種界者，何耶？色界、聲界、香界、味界、觸界、法界是。

四

「諸比丘！此謂種種界。」

〔七〕第七　想

一

〔爾時，世尊〕住舍衛城。

二

〔爾時，世尊曰：〕「諸比丘！緣種種界，生種種想，緣種種想，生種種思惟，緣種種思惟，生種種欲，緣種種欲，生種種熱，緣種種熱，生種種求。

三

諸比丘！種種界者，何耶？色界……法界是。諸比丘！此謂種種界。

四

諸比丘！緣種種界，生種種想，緣種種想，生種種思惟，緣種種思惟，生種種欲，緣種種欲，生種種熱，緣種種熱，生種種求者，何耶？

五～九

諸比丘！緣色界，生色想，緣色想，生色思惟，緣色思惟，生色欲，緣色欲，生色熱，緣色熱，生色求……

一〇

緣法界，生法想，緣法想，生法思惟，緣法思惟，生法欲，緣法欲，生法熱，緣法熱，生法求。

一一

諸比丘！如是緣種種界，生種種想，緣種種想，生種種思惟，緣種種思惟，生種種欲，緣種種欲，生種種熱，緣種種熱，生種種求。」

〔八〕第八　非此

一

〔爾時，世尊〕住舍衛城。

二

〔爾時，世尊曰：〕「諸比丘！緣種種界，生種種想，緣種種想，生種種思惟……生種種求。

三

緣種種求，非生種種熱，緣種種熱，非生種種欲，緣種種欲，非生種種思惟，緣種種思惟，非生種種想，緣種種想，非生種種界。

四～九

諸比丘！種種界者何耶？色界……法界是。諸比丘！此謂種種界。

一〇

諸比丘！緣種種界，生種種想，緣種種想，生種種思惟……生種種求，緣種種求，非生種種熱，緣種種熱，非生種種欲，緣種種欲，非生種種思惟，緣種種思惟，非生種種想，緣種種想，非生種種界者，何耶？

一一

諸比丘！緣色界，生色想，緣色想，生色思惟，緣色思惟，生色欲，緣色欲，生色熱，緣色熱，生色求，緣色求，非生色熱，緣色熱，非生色欲，緣色欲，非生色思惟，緣色思惟，非生色想，緣色想，非生色界。

一二

緣聲界……

一三

緣香界……

一四

緣味界……

一五

緣觸界……

一六

緣法界，生法想，緣法想……生法求。緣法求，非生法熱，緣法熱，非生法欲，緣法欲，非生法思惟，緣法思惟，非生法想，緣法想，非生法界。

一七

諸比丘！如是緣種種界，生種種想，緣種種想……生種種求。緣種種求，非生種種熱，緣種種熱，非生種種欲，緣種種欲，非生種種思惟，緣種種思惟，非生種種想，緣種種想，非生種種界。」

〔九〕第九　觸（之一）

一

〔爾時，世尊〕住舍衛城。

二

〔爾時，世尊曰：〕「諸比丘！緣種種界，生種種想，緣種種想，生種種思惟，緣種種思惟，生種種觸，緣種種觸，生種種受，緣種種受，生種種欲，緣種種欲，生種種熱，緣種種熱，生種種求，緣種種求，生種種得。」

三

諸比丘！種種界者，何耶？色界……法界是。汝等比丘！此謂之種種界。

四

諸比丘！緣種種界，生種種想，緣種種想……生種種得者，何耶？

五

諸比丘！緣色界，生色想，緣色想，生色思惟，緣色思惟，生色觸，緣色觸，生色觸所生之受，緣色觸所生之受，生色欲，緣色欲，生色熱，緣色熱……生色得。

六

緣聲界……

七

緣香界……

八

緣味界……

九

緣觸界……

一〇

緣法界，生法想，緣法想，生法思惟，緣法思惟，生法觸，緣法觸，生法觸所生之受，緣法觸所生之受，生法欲，緣法欲，生法熱，緣法熱，生法求，緣法求，生法得。

一一

諸比丘！如是緣種種界，生種種想，緣種種想……生種種求，緣種種求，生種種得。

〔一〇〕第十　觸（之二）

一

〔爾時，世尊〕住舍衛城。

二

〔爾時，世尊曰：〕「諸比丘！緣種種界，生種種想，緣種種想，生種種思惟、觸、受、欲、熱，緣種種求，生種種得，緣種種得，非生種種求，緣種種求，非生種種熱，緣種種熱……非生欲、受、觸、思惟、種種想，緣種種想，非生種種界。

三

諸比丘！種種界者，何耶？色界……法界是。諸比丘！此謂之種種界。

四

諸比丘！緣種種界，生種種想，緣種種想，生種種思惟，緣種種思惟，生種種觸、受、欲、熱、求、得，緣種種得，非生種種求，緣種種求，非生種種熱、欲、受、觸，緣種種思惟，非生種種想，緣種種想，非生種種界者，何耶？

五

諸比丘！緣色界生色想……

六

緣聲界……

七

緣香界……

八

緣味界……

九

緣觸界……

一〇

緣法界，生法想，緣法想……生法求，緣法求，生法得，緣法得，非生法求，緣法求，非生法熱，緣法熱，非生法欲，緣法欲，非生法觸所生之受，緣法觸所生之受，非生法觸，緣法觸，非生法思惟，緣法思惟，非生法想，緣法想，非生法界。諸比丘！如是，緣種種界，生種種種想，緣種種想……生思惟、觸、受、欲、熱、求、得。緣種種得，非生種種求，緣種種求，非生種種熱，緣種種熱，非生種種欲，緣種種欲，非生種種受，緣種種受，非生種種觸，緣種種觸，非生種種思惟，緣種種思惟，非生種種想，緣種種想，非生種種界。」

此頌曰：

界觸與此非　　　　　更有二之受
此為內之五　　　　　界想與此非
更有二之觸　　　　　此為外之五

