第一　安穩者品

〔一〇四〕第一　安穩者

※二

「諸比丘！我為汝等說安穩者之教、法教，且諦聽。

三

諸比丘！何為安穩者之教耶？

四

諸比丘！眼所識之色，快意、可愛、樂、喜愛、誘生欲念。此等為如來所捨棄、斷根，如無頭之多羅樹，為非生成者，為未來不生之法；又因此等之捨棄，如來說示適宜之教，故如來稱為安穩者。

五～九

諸比丘！耳所識之聲……鼻所識之香……舌所識之味……身所識之觸……意所識之法，快意、可愛、樂、喜愛，誘心染於欲念。此等為如來所捨棄，斷根，如無頭之多羅樹，為非生成者，為未來不生之法；又因此等之捨棄，如來說示適宜之教，故如來稱為安穩者。

一〇

諸比丘！此為安穩者之教、法教。」

〔一〇五〕第二　執取

※二

「諸比丘！何者之存在，何者之執取，生起內部之樂苦耶？」

三

「大德！我等之法，乃以世尊為根據。」

四

「諸比丘！眼之存在，執取於眼而汝等生起內部之樂苦。耳、鼻、舌、身、意之存在，執取於意，汝等生起內部之苦樂。

五

諸比丘！汝等於此作如何思惟之：眼是常耶？抑無常耶？」

「大德！是無常。」

「然而凡物之無常，此是苦耶？抑樂耶？」

「大德！是苦。」

「然則！凡物之無常、苦而變壞之法，不予執取，而生起內部之樂苦否？」

「大德！不然。」

六～一〇

「耳是……鼻是……舌是……身是……意是常耶？抑無常耶？」

「大德！是無常。」

「然則凡物之無常，是苦耶？抑樂耶？」

「大德！是苦。」

「然則凡物之無常、苦而變壞之法，不予執取，而生起內部之苦樂否？」

「大德！不然。」

一一

「諸比丘！如是見之，有聞聖弟子厭嫌於眼，厭嫌於耳、鼻、舌、身、意，因厭嫌而離欲，因離欲而得解脫，於解脫乃生：『我解脫』之智。證知：生已盡、梵行已成、應作已作、不為如是再生。」

〔一〇六〕第三　苦

※二

「諸比丘！我說苦之生起與滅沒，且諦聽。

三

諸比丘！何為苦之生起耶？

四～九

以眼與色為緣生眼識，三者之和合為觸，緣觸生受，緣受生愛，此苦之生起。以耳與聲……以鼻與香……以舌與味……以身與觸……以意與法為緣生意識，三者之和合為觸，緣觸生受，緣受生愛。諸比丘！此乃苦之生起。

一〇

諸比丘！何為苦之滅沒耶？

一一

以眼與色為緣生眼識，三者和合為觸，依觸之緣生受，依受之緣生愛，依其愛之無餘離卻滅盡，則取之滅盡，由取之滅盡，則有之滅盡，依有之滅盡，則生之滅盡，依生之滅盡，則老死、憂悲苦惱絕望滅盡。如是而此一切苦蘊滅盡，此乃苦之滅沒。

一二～一五

以耳與聲為緣生耳識……以鼻與香為緣生鼻識……以舌與味為緣生舌識……以身與觸為緣生身識……

一六

以意與法為緣生意識，三者和合為觸，依觸之緣生受，依受之緣生愛，依其愛之無餘離卻滅盡，則取之滅盡，依取之滅盡，則有之滅盡，依有之滅盡，則生之滅盡，依生之滅盡，則老死、憂悲苦惱絕望滅盡。如是而此一切苦蘊滅盡。諸比丘！此乃苦之滅沒。」

〔一〇七〕第四　世間

※二

「諸比丘！說世間之生起與滅沒。且諦聽。

三

諸比丘！以何為世間之生起耶？

四

以眼與色為緣，而生眼識，三者和合為觸，依觸之緣生受，依受之緣生愛，依愛之緣而取，依取之緣而有，依有之緣而生，依生之緣而有老死、憂悲苦惱絕望，此即世間之生起。

五～八

以耳與聲為緣……以鼻與香為緣……以舌與味為緣……以身與觸為緣……

九

以意與法為緣生意識，三者和合為觸，依觸之緣生受，依受之緣而愛，依愛之緣而取，依取之緣而有，依有之緣而生，依生之緣而有老死、憂悲苦惱絕望。此即世間之生起。

一〇

以何為世間之滅沒耶？

一一～一六

以眼與色為緣生眼識，三者和合為觸。依觸之緣生受，依受之緣而愛，依其愛之無餘離卻滅盡，則取之滅盡……如是滅盡此一切苦蘊。

一七

比丘等！此即世間之滅沒。」

〔一〇八〕第五　勝

※二

「諸比丘！何者之存在，以執取於何者，戀著於何者，有人或以『余為勝者』或『余為同等』或『余為劣者』耶？」

三

「大德！我等之法，乃以世尊為根據。」

四

「諸比丘！眼之存在，以執取於眼，戀著於眼，有人或以『余為勝者』或『余為同等』或『余為劣者。』

五～九

耳之存在……鼻之存在……舌之存在……身之存在……意之存在，以執取於意，戀著於意，有人或以『余為勝者』或『余為同等』或『余為劣者。』

一〇

諸比丘！汝等於此作如何思惟：眼是常住耶？抑無常耶？」

「大德！是無常。」

「凡物之無常，是苦耶？抑樂耶？」

「大德！是苦。」

「凡物之無常，苦而變壞之法，而不予執取，有人或以『余為勝者』或『余為同等』或『余為劣者』耶？」

「大德！不然。」

一一

「耳是常住耶？抑無常耶？」……

一二

「鼻是常住耶？抑無常耶？」……

一三

「舌是常住耶？抑無常耶？」……

一四

「身是常住耶？抑無常耶？」……

一五

「意是常住耶？抑無常耶？」……

「大德！是無常。」

「凡物之無常，是苦耶？抑樂耶？」

「大德！是苦。」

「凡物之無常、苦而變壞之法，而不予執取，有人或以『余為勝者』或『余為同等者』或『余為劣者』耶？」

「大德！不然。」

一六

「諸比丘！如是觀之，有聞之聖弟子厭嫌於眼，厭嫌於耳……於鼻……於舌……於身……厭嫌於意，由厭嫌而離欲，由離欲得解脫，於解脫而『我解脫』之智生，證知：生已盡、梵行已成、應作已作、不為如是再生。」

〔一〇九〕第六　繫縛

※二

「諸比丘！為說可繫縛之法與繫縛，且諦聽。

三

比丘等，何者為可繫縛之法耶？何者為繫縛耶？

四

諸比丘！眼為可繫縛之法，凡對此生欲染，於此即是繫縛。

五～九

耳是……鼻是……舌是……身是……意為可繫縛之法也，凡對此生欲染，於此即是繫縛。

一〇

諸比丘！此等稱為可繫縛之法，以此稱為繫縛。」

〔一一〇〕第七　執取

※二

「諸比丘！為說可執取之法與執取，且諦聽。

三

諸比丘！何者為可執取之法耶？何者為執取耶？

四

諸比丘！眼為可執取之法，凡對此生欲染，於此是執取。

五～九

耳是……鼻是……舌是……身是……意為可執取之法，凡對此生欲染，於此即是執取。

一〇

諸比丘！此等稱為可執取之法，於此稱為執取。」

〔一一一〕第八　了知（一）

※二～七

「諸比丘！於眼不知解、不曉了、不離欲、不捨棄，則不足以破除苦惱。於耳……於鼻……於舌……於身……於意不知解、不曉了、不離欲、不捨棄，則不足以破除苦惱。

八～一三

諸比丘！於眼知解、曉了、離欲、捨棄，則足以破除苦惱，於耳……於鼻……於舌……於身……於意知解、曉了、離欲、捨棄，則足以破除苦惱。」

〔一一二〕第九　了知（二）

※二～七

「諸比丘！於色不知解、不曉了、不離欲、不捨棄，則不足以破除苦惱。於聲……於香……於味……於觸……於法不知解、不曉了、不離欲、不捨棄，則不足以破除苦惱。

八～一三

諸比丘！於色知解、曉了、離欲、捨棄，則足以破除苦惱。於聲……於香……於味……於觸……於法知解、曉了、離欲、捨棄，則足以破除苦惱。」

〔一一三〕第十　侍聞

一

一時，世尊住那提卡磚堂。

二

時，獨坐冥想之世尊，宣說此教法曰：

三

「緣眼與色而生眼識，三者和合為觸，依觸之緣生受，依受之緣，依愛之緣……〔參照一〇七、四〕……如是則生起一切苦蘊。

四～八

緣耳與聲……緣鼻與香……緣舌與味……緣身與觸……緣意與法生意識，三者和合為觸，緣觸生受，緣受生愛，緣愛生取……〔參照一〇七、九〕……如是則生起此一切苦蘊。

九

緣眼與色而生眼識，三者和合為觸，依觸之緣生受，依受之緣而愛，依此愛無餘離卻滅盡，則有取之滅盡……〔參照一〇六、一一〕……如是此一切苦蘊滅盡。

一〇～一四

緣耳與聲……緣鼻與香……緣舌與味……緣身與觸……緣意與法而生意識，三者和合為觸，依觸之緣生受，依受之緣而生愛，依此愛之無餘離卻滅盡，則有取之滅盡……〔參照一〇六、一六〕……如是則此一切苦蘊之滅盡。」

一五～一七

其時有一比丘侍聞世尊而立。世尊見此比丘侍聞而立，見已，乃對此比丘曰：

「比丘！汝聞此教法否？」

「大德！唯然，我聞此。」

「比丘，汝當習此教法。比丘！汝須通達此教法。比丘！汝須受持此教法，比丘！此教法為梵行之根本者。」

其攝頌：

安穩者執取
苦世間與勝
結縛與執取
二了知侍聞

