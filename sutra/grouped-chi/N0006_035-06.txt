第一　無明品

舍衛城

〔五三〕第一　無明

※二

爾時，有一比丘來詣世尊處。詣已，禮拜世尊，坐於一面。

三

坐於一面之彼比丘白世尊曰：「大德！如何知、如何見者，得消滅無明而生起明耶？」

四

「比丘！知、見眼是無常者，則消滅其無明而生起明。知、見色是無常者，則消滅其無明而生起明。眼識……眼觸……凡緣此眼觸所生之受，或樂、或苦、或非苦非樂，亦知、見是無常者，則消滅其無明而生起明。

五～八

耳……聲……鼻……香……舌……味……身……觸……

九

知、見意是無常者，則消滅其無明而生起明。知、見法是無常者，則消滅其無明而生起明。意識……眼觸……凡緣此眼觸所生之受，或樂、或苦、或非苦非樂，知、見彼亦是無常者，則消滅無明而生起明。

一〇

諸比丘！如是知、如是見者，則消滅其無明而生起明。」

〔五四〕第二　繫縛（一）

※三

「大德！如何知、如何見者，則消滅其繫縛耶？」

四～九

「比丘！知、見眼是無常者，則消滅其繫縛。色……眼識……眼觸……凡緣此眼觸所生之受，或樂、或苦、或非苦非樂，知、見彼亦無常者，則消滅其繫縛。耳……鼻……舌……身……意……

一〇

諸比丘！如是知、如是見者，則消滅其繫縛。」

〔五五〕第三　繫縛（二）

※三

「大德！如何知、如何見者，能達至除卻其繫縛耶？」

四～九

「比丘！知、見眼是無我者，則達至除卻其繫縛。色……眼識……眼觸……凡緣眼觸所生之受，或樂、或苦、或非苦非樂，亦知、見彼是無我者，則達至除卻彼繫縛。

一〇

比丘！如是知、如是見者，則達至除卻彼繫縛。」

〔五六、五七〕第四、第五　諸漏（一～二）

三～一〇

「大德！如何知、如何見者，則消滅其諸漏耶？」

「……達至除卻其諸漏。」

〔五八、五九〕第六、第七　隨眠（一～二）

※三

「大德！如何知、如何見者，則消滅其隨眠……達至除卻……。」

四～八

「諸比丘！知見眼是無我者，則得除卻其隨眠。色……耳……聲……鼻……香……舌……味……身……觸……

九

意……法……意識……意觸……凡緣此意觸所生之受，或樂、或苦、或非苦非樂，亦知見此是無我者，則得除卻其隨眠。

一〇

諸比丘！如是知、如是見者，則得除卻隨眠。」

〔六〇〕第八　曉了

※二

「諸比丘！我為汝等說一切取曉了之法，且諦聽。

三

諸比丘！何者為一切取曉了之法耶？

四

緣眼與色生起眼識，三者會合為眼觸，緣眼觸生受。諸比丘！如是知見，有聞聖弟子，於眼亦厭嫌、於色亦厭嫌、於眼識亦厭嫌、於眼觸亦厭嫌、於受亦厭嫌。厭嫌則離欲，因離欲得解脫，由解脫證知『我曉了於取。』

五～八

緣耳與聲，生起耳識……緣鼻與香，生起鼻識……緣舌與味，生起舌識……緣身與觸，生起身識……

九

緣意與法，生起意識，三者會合為意觸，緣意觸生受。諸比丘！如是知見，有聞聖弟子，於意亦厭嫌、於法亦厭嫌、於意識亦厭嫌、於意觸亦厭嫌、於受亦厭嫌。由厭嫌則離欲，由離欲得解脫，由解脫證知『我曉了於取。』

一〇

諸比丘！此為一切取曉了之法。」

〔六一〕第九　了悟（一）

※二

「諸比丘！我為汝等說一切取了悟之法，且諦聽。

三

諸比丘！何者為一切取了悟之法耶？

四～八

緣眼與色生起眼識，三者會合為眼觸，緣眼觸而有受。諸比丘！如是知見，有聞聖弟子，於眼亦厭嫌、於色亦厭嫌、於眼識亦厭嫌、於受亦厭嫌。由厭嫌而離欲，由離欲得解脫，由解脫而證知『我了悟取。』緣耳與聲生起耳識……緣鼻與香生起鼻識……緣舌與味生起舌識……緣身與觸生起身識……

九

緣意與法生起意識，三者會合為意觸，緣意觸而有受。諸比丘！如是知見，有聞聖弟子於意亦厭嫌、於法亦厭嫌、於意識亦厭嫌、於意觸亦厭嫌、於受亦厭嫌。由厭嫌而離欲，由離欲得解脫，由解脫而證知『我了悟取。』

一〇

諸比丘，此為一切取了悟之法。」

〔六二〕第十　了悟（二）

※二

「諸比丘！我為汝等說一切取了悟之法，且諦聽。

三

諸比丘！何者為一切取了悟之法耶？

四

諸比丘！汝等於此作如何思耶？眼是常住耶？抑是無常耶？」

「大德！彼是無常。」

「凡物之無常，彼是苦耶？抑是樂耶？」

「大德！彼是苦。」

「凡物之無常、苦而為變壞之法，以『此是我所、此是我、此是我之我。』如是認識耶？」

「不也，大德！此非是。」

「色……眼識……眼觸……緣眼觸……是常耶？抑是無常耶？」

「大德，此是無常。」

「……

五～八

耳是……聲是……鼻是……香是……舌是……味是……身是……觸是……

九

意是……法是……意識是……意觸是……凡緣此意觸所生之受、或樂、或苦、或非苦非樂，此是常住耶？抑是無常耶？」

「大德，此是無常。」

「凡物之無常，此是苦耶？抑是樂耶？」

「大德，此是苦。」

「凡物之無常、苦而變壞之法，以『此是我所、此是我、此是我之我。』如是認識耶？」

「不也，大德！此非是。」

一〇

「諸比丘！如是觀之有聞聖弟子，厭嫌於眼、亦厭嫌於色、亦厭嫌於眼識、亦厭嫌於眼觸。……緣此眼觸所生之受，或樂、或苦、或非苦非樂，亦厭嫌於此。由厭嫌而離欲，由離欲得解脫，於解脫乃有『我解脫』之智。證知：『生已盡、梵行已成、應作已作、不為如是再生。』

一一

諸比丘！此為一切取了悟之法。」

無明品第一（終）

此攝頌曰：

無明二繫結
諸漏亦為二
他二為隨眠
二悉知了悟
以此為品名

