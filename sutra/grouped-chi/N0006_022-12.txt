第二　說法品

〔一一三〕第一　無明（比丘）

一

〔爾時，世尊〕在舍衛城……乃至……

二

時，有一比丘，來詣世尊之處……乃至……

三

坐於〔一面〕之彼比丘，白世尊言：

「大德！無明。說無明者，以何為無明，如何為無明人耶？」

四

「比丘！此處有無聞之凡夫，不知色，不知色集，不知色滅，不知順色滅道。

五～八

不知受……想……行……乃至……順識滅道。

九

比丘！此名為無明，如是為無明人。」

〔一一四〕第二　明（比丘）

一～三

〔爾時，世尊〕在舍衛城……乃至……坐於一面之彼比丘，白世尊言：

※四

「大德！明。說明者，大德！以何為明？如何為明人？」

※四

「比丘！於此處有有聞之聖弟子，知色，色集……色滅……順色滅道。

五～八

受……想……行……乃至……知順識滅道。

九

比丘！此名為明，如是為明人。」

〔一一五〕第三　說法者（一）

一～二

〔爾時，世尊〕在舍衛城……乃至……

三

坐於一面之彼比丘，白世尊言：

「大德！說法者，名說法者。大德！如何為說法者耶？」

四

「若比丘為色之厭患、離欲、滅盡而說法者，應名為說法比丘。若對向於色之厭患、離欲、滅盡者，應名為對向於法隨法之比丘。若比丘以厭患於色、離欲、滅盡，不取執而解脫者，應名為得達現法涅槃之比丘。

五～七

若比丘、於受……想……行……

八

若比丘！為識之厭患、離欲、滅盡而說法者，應名為說法比丘。若比丘，對向識之厭患、離欲、滅盡者，應名為對向法隨法之比丘。若比丘，以厭患於識、離欲、滅盡、不取執而解脫者，應名為得達現法涅槃之比丘。」

〔一一六〕第四　說法者（二）

一

〔爾時，世尊〕在舍衛城……乃至……

二

坐於一面之彼比丘白世尊言：

「大德！說法者，名為說法者，大德！如何為說法者耶？如何為對向於法隨法者耶？如何為達得現法涅槃耶？」

三

「若比丘！為色之厭患、離欲、滅盡而說法者，應名為說法比丘。若比丘對向色之厭患、離欲、滅盡者，應名為對向法隨法之比丘。若比丘，以厭患於色、離欲、滅盡，不執取而解脫者，應名為得達現法涅槃之比丘。

四～六

若比丘，於受……想……行……

七

若比丘，為識之厭患、離欲、滅盡而說法者，名為說法比丘。若比丘對向識之厭患、離欲、滅盡者，應名為對向法隨法之比丘。若比丘以厭患於識、離欲、滅盡，不執取而解脫者，應名為得達現法涅槃之比丘。」

〔一一七〕第五　縛

一～二

〔爾時，世尊〕在舍衛城……乃至……

三

「諸比丘！於此有無聞凡夫。不見聖人……乃至……不順善知識之法。以見色是我，我乃色有，於我中有色，色中有我。諸比丘！此名為無聞凡夫，被色縛所縛，被縛於內外之縛。不見岸，不見彼岸，被縛而生，被縛而死，被縛而從此世趣於後世。

四

見受是我……乃至……受中有我。諸比丘！此名為無聞凡夫，被受縛所縛，被縛於內外之縛。不見岸，不見彼岸。被縛而生，被縛而死，被縛而從此世趣於後世。

五～六

想……行……

七

見識是我……乃至……。諸比丘！此名為無聞凡夫，被縛於識縛，被縛於內外之縛。不見岸，不見彼岸。被縛而生，被縛而死，被縛從此世而趣向後世。

八

諸比丘！有聞之聖弟子。見聖人……乃至……順善知識之法，不見色是我，我乃色有，我中有色，色中有我。諸比丘！此名為有聞之聖子，不被色縛所縛，不被內外之縛所縛，為見岸，見彼岸。此為由苦徧解脫。

九

受……

一〇

想……

一一

行……

一二

不見識是我……乃至……諸比丘！此名為有聞之聖弟子，不被識縛所縛，不被內外之縛所縛。為見岸，見彼岸。此為由苦徧解脫。」

〔一一八〕第六　解脫（一）

一

〔爾時，世尊〕在舍衛城……乃至……

二

「諸比丘！汝等於意如何？見此色是我所，此是我，此是我體耶？」

「大德！不也。」

「善哉，諸比丘！諸比丘！此色非我所，此非我，此非我體，如是應以正慧如實觀。

三～五

受……想……行……

六

見此識是我所，此是我，此是我體耶？」

「大德！不也。」

「善哉，諸比丘！諸比丘！此非我所，此非我，此非我體，如是應以正慧實觀。

七

如是觀……乃至，知……不更受後有。」

〔一一九〕第七　解脫（二）

一

〔爾時，世尊〕在舍衛城……乃至……

二

「諸比丘！汝等於意如何？見此色非我所，此非我，此非我體耶？」

「大德！如是。」

「善哉，諸比丘！諸比丘！此色非我所，此非我，此非我體，如是應以正慧如實觀。

三～五

受……想……行……

六

見此識非我所，此非我，此非我體耶？」

「大德！如是。」

「善哉，諸比丘！諸比丘！此識非我所，此非我，此非我體，如是應以正慧如實觀。

七

如是……乃至，知……不更受後有。」

〔一二〇〕第八　結

一～二

〔爾時，世尊〕在舍衛城……乃至……

「諸比丘！我〔為汝等〕說結與結法，諦聽。

三

諸比丘！以何為結法？以何為結耶？

四

諸比丘！色是結法。於此欲、貪，於此即是結。

五～七

受……想……行……

八

識是結法。於此欲、貪，於此即是結。

九

諸比丘！此名為結是結法。」

〔一二一〕第九　取

一～二

〔爾時，世尊〕在舍衛城……乃至……

「諸比丘！我說取法及取，諦聽。

※四

諸比丘！何為取法？何為取耶？

五

諸比丘！色是取法。於此欲、貪，於此即是取。

六～八

受……想……行……

九

識是取法。於此欲、貪，於此即是取。

一〇

諸比丘！此名為取法，為取。」

〔一二二〕第十　戒

一

爾時，具壽舍利弗及具壽摩訶拘絺羅，住波羅捺國仙人墮處鹿野苑。

二～三

時，具壽摩訶拘絺羅，於暮時從靜座起，即往具壽舍利弗之處……乃至……言：

「友舍利弗！戒具足之比丘，應以何法如理作意耶？」

四

友拘絺羅！戒具足之比丘，應如理作意：五取蘊是無常、苦、病、癰、刺、痛、病、他、壞、空，無我。

五

以何為五耶？謂：色取蘊……乃至……識取蘊是。友拘絺羅！戒具足之比丘，應如理作意：此五取蘊是無常、苦……乃至……無我。

六

「友！於此戒具足之比丘，若如理作意：此五取蘊是無常、是苦……乃至……無我，則有當現證預流果。」

七

「友舍利弗！預流之比丘！應以何法如理作意耶？」

八

「友拘絺羅！預流之比丘！應如理作意：此五取蘊是無常……乃至……無我。

九

友！又於此，預流之比丘！若如理作意：此五取蘊是無常……乃至……無我，則有當現證一來果。」

一〇

「友舍利弗！一來之比丘，應以何法如理作意耶？」

一一

「友拘絺羅！一來之比丘，當如理作意：此五取蘊是無常……乃至……無我。

一二

友！又於此，一來之比丘，若如理作意：此五取蘊是無常……乃至……無我，則有當現證不還果。」

一三

「友舍利弗！不還之比丘，應以何法如理作意耶？」

一四

「友拘絺羅！不還之比丘，應如理作意：此五取蘊是無常……乃至……無我。

一五

友！於此不還之比丘，若如理作意：此五取蘊是無常……乃至……無我，則有當現證阿羅漢果。」

一六

「友舍利弗！阿羅漢應以何法如理作意耶？」

一七

「友拘絺羅！阿羅漢應如理作意：此五取蘊是無常、苦、病、癰、刺、痛、病、他、壞、空、無我。

一八

友！阿羅漢更無所作，無已辦之增益。然而修習此諸法，多修習者，則資於現法樂住、正念正知。」

〔一二三〕第十一　有聞

一

波羅捺國因緣。

〔一二四〕第十二　劫波（一）

一

〔爾時，世尊〕在舍衛城……乃至……

二

時，具壽劫波來詣世尊住處……

三

坐於一面之具壽劫波，白世尊言：

「大德！如何知、如何見者，於此有識之身及外之一切相，得除我慢、我所慢、慢隨眠耶？」

四

「劫波！如是以正慧觀：所有色之過去、未來、現在、內、外、粗、細、劣、勝、遠、近，此一切非我所、此非我、此非我、此非我體。

五～七

所有受……想……行……

八

如是以正慧觀：識之過去、未來、現在、內、外、粗、細、劣、勝、遠、近，此一切非我所，此非我，此非我體。

九

劫波！如是知、如是見者，於此有識之身及外之一切諸相，得除我慢、我所慢、慢隨眠。」

〔一二五〕第十三　劫波（二）

一

〔爾時，世尊〕在舍衛城……乃至……

二

坐於一面之具壽劫波，白世尊言：

「大德！如何知、如何見者，於此有識之身及外之一切諸相，得離我慢、我所慢之慢，心越種種相、寂靜、解脫耶？」

三

「劫波！如是以正慧觀：所有色之過去、未來、現在……此一切非我所、此非我、此非我體，無取而解脫。

四～六

所有受……想……行……

七

如是以正慧觀：識之過去、未來、現在、內、外、粗、細、劣、勝、遠、近、此一切，非我所，此非我，此非我體，無取而解脫。

八

劫波！如是知、如是見者，於此有識之身及外之一切諸相，得離我慢、我所慢之慢，心越種種相、寂靜、善解脫。」

說法品（終）

〔此品之攝頌曰：〕

無明乃至明
二之說法者
縛與二解脫
結取戒有聞
及二之劫波

