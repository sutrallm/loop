第五　不放逸品

〔一三九〕第一　如來

一　遠離〔依止〕

一

舍衛城因緣。

二

「諸比丘！說諸有情之無足、二足、多足、有色、無色、有想、無想，以如來、應供、正等覺者為其最上。諸比丘！如是，諸善法皆以不放逸為根本，等趣於不放逸，即說不放逸為其諸法之最上。

三

諸比丘！於不放逸之比丘，期望修習八支聖道，多修八支聖道。諸比丘！不放逸之比丘，云何修習八支聖道？多修八支聖道耶？

四

諸比丘！於此有比丘，依遠離、依離貪，依滅盡，修習迴向於捨正見。〔……正思惟……正語……正業……正命……正精進……正念……〕依遠離、依離貪、依滅盡，迴向於捨修習正定。

五

諸比丘！如是不放逸之比丘，修習八支聖道，多修八支聖道。」

更應廣說三經。

二　貪欲之調伏

※四

諸比丘！於此有比丘，為究盡貪欲之調伏，為究盡瞋恚之調伏，為究盡愚癡之調伏，以修習正見。〔……正思惟……正語……正業……正命……正精進……正念……〕為究盡貪欲之調伏，為究盡嗔恚之調伏，為究盡愚癡之調伏，以修習正定……乃至……

三　不死（究竟）

※四

諸比丘！於此有比丘，為究竟不死，趣向不死，究盡不死以修習正見。〔……正思惟……正語……正業……正命……正精進……正念……〕為究竟不死，趣向不死，究盡不死以修習正定……乃至……

四　涅槃（趣向）

※四

諸比丘！於此有比丘，為趣向涅槃，傾向涅槃，臨入涅槃以修習正見。〔…正思惟……正語……正業……正命……正精進……正念……〕為趣向涅槃、傾向涅槃、臨入涅槃，以修習正定……乃至……

〔一四〇〕第二　足跡（一～四）

一

舍衛城……

二

「諸比丘！譬如諸步行有情之足跡，皆入於象之足跡，因而說象之足跡為最上、最大。諸比丘！如是諸善法，皆以不放逸為根本，等趣於不放逸，即說不放逸為諸法之最上。

三

諸比丘！於不放逸之比丘，期望修習八支聖道，多修八支聖道，……乃至……」

〔一四一〕第三　屋頂（一～四）

一

舍衛城……

二

諸比丘！譬如重閣之諸重簷，向於屋頂，趣於屋頂，集於屋頂，以說屋頂為其最上。諸比丘，如是……乃至……

廣說應如上之經。

〔一四二〕第四　根〔香〕（一～四）

※二

諸比丘！譬如諸根香中，以說隨時檀為其最上。諸比丘！如是……乃至……

〔一四三〕第五　核（香）（一～四）

※三

諸比丘！譬如諸核香中，以說赤檀為其最上。諸比丘！如是……乃至……

〔一四四〕第六　夏生花（一～四）

※三

諸比丘，譬如諸華香中，以說夏生花為其最上。諸比丘！如是……乃至……

〔一四五〕第七　王（一～四）

※三

諸比丘！譬如諸小王，皆隨屬於轉輪王，以說轉輪王為其最上。諸比丘！如是……乃至……

〔一四六〕第八　月（一～四）

※三

諸比丘，譬如諸星之光明，皆不及月光之十六分之一，而以月光說為其最上。諸比丘！如是……乃至……

〔一四七〕第九　日（一～四）

※二

諸比丘！譬如秋時，天空豁然無雲，日昇於蒼天，以除一切虛空之闇冥，輝熱徧照。諸比丘！如是……乃至……

〔一四八〕第十　衣（一～四）

※二

「諸比丘！譬如諸絲織之衣中，以說迦尸衣為其最上。諸比丘！如是諸善法，皆以不放逸為根本，等趣於不放逸，以說不放逸為諸法之最上。

三

諸比丘！於不放逸之比丘，期望修習八支聖道，多修八支道。諸比丘！不放逸之比丘，云何修習八支聖道？多修八支聖道耶？

四

諸比丘！此處有比丘，依遠離、依離貪、依滅盡，迴向於捨修習正見。〔……正思惟……正語……正業……正命……正精進……正念……〕依遠離、依離貪，依滅盡，迴向於捨修習正定。

五

諸比丘，如是不放逸之比丘，修習八支聖道，多修八支聖道。」

第五　不放逸品（終）

此品之攝頌曰：

如來與足跡
屋頂與根核
夏生花王月
日衣等十句
如來〔之章〕應廣說

