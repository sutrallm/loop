第一　薪草品

〔一〕薪草

一

如是我聞。一時，世尊住舍衛城。

二

爾時，世尊言諸比丘曰：「諸比丘！」彼等比丘奉答世尊曰：「唯然，大德！」

三

世尊曰：「諸比丘！輪迴無始，眾生之為無明所覆、渴愛所縛，不知流轉輪迴之本際。

四

比丘等！譬如有人，於此閻浮提伐草、薪、小枝、集於同一場所。堆積成四指量之方形謂：『此是我母、此是我母之母。』計數而置。諸比丘！彼人數算其母之母而不能終盡，則此閻浮提之草、薪、枝、小枝，已至終盡。

五

所以者何？諸比丘！此輪迴無始，眾生為無明所覆、渴愛所縛，不知流轉輪迴之本際。

六

諸比丘！如是，長夜受苦、受痛、受失，增大其墓所。

七

諸比丘！是以於諸行足厭、足於厭離、足於解脫。」

〔二〕第二　地

一

〔爾時，世尊〕住舍衛城。

二

〔爾時，世尊曰：〕「諸比丘！輪迴無始，眾生為無明所覆、渴愛所縛、不知流轉輪迴之本際。

三

諸比丘！譬如有人，以大地作棗種子大之土丸，以〔數〕而置之謂：『此是我父，此是我父之父。』諸比丘！彼人數其父之父不能終盡，此大地已至終盡矣。

四

所以者何？諸比丘！輪迴無始、眾生為無明所覆、渴愛所縛，不知流轉輪迴之本際。

五

諸比丘！如是長夜受苦、受痛、受失，增大其墓所。

六

諸比丘！是以於諸行足厭、足於厭離，足於解脫。」

〔三〕第三　淚

一

〔爾時，世尊〕住舍衛城。

二

〔爾時，世尊曰：〕「諸比丘！輪迴無始，眾生為無明所覆、渴愛所縛，不知流轉輪迴之本際。

三

諸比丘！汝等對此作如何思惟耶？四大海之水，與汝等怨憎相會，喜愛之別離，長時流轉輪迴、悲嘆時，所流之淚，何者為多耶？」

四

「大德！我等知世尊所說法，大德！我等怨憎相會，喜愛之別離，長時流轉輪迴，悲嘆時所流之淚為多，其非四大海水所能比擬。」

五

「善哉，善哉！諸比丘！汝等對我所說之法，能如是知之矣。

六

諸比丘！汝等怨憎相會，與喜愛別離，長時流轉輪迴，悲嘆時所流注之淚為多，其非四大海水所能比擬。

七

諸比丘！汝等於長夜逢母之死。

八

……逢子之死。

九

……逢女兒之死。

一〇

……逢眷屬之失。

一一

……逢財寶之失。

一二

諸比丘！汝等於長夜，逢病之失。汝等逢此等之病失，怨憎相會，與喜愛者別離，悲嘆時所流注之淚為更多，其非大海水所能比擬。

一三

所以者何？諸比丘！輪迴乃無始……

一四

諸比丘！是人於諸行足厭、足於厭離、足於解脫。」

〔四〕第四　乳

一

〔爾時，世尊〕住舍衛城。

二

〔爾時，世尊曰：〕「諸比丘！輪迴無始，眾生為無明所覆、渴愛所縛，不知流轉於輪迴之本際。」

三

「諸比丘！汝等對此作如何思惟耶？汝等於此等長夜流轉輪迴所吞之母乳，與四海之水，何者為多耶？」

四

「大德！我等知世尊所說之法，大德！我等於長夜流轉輪迴所吞之母乳為更多，非大海水所能比擬。」

五

「善哉，善哉！諸比丘！善哉！諸比丘！汝等對我所說之法，能如是知之矣。

六

諸比丘！汝等長夜流轉輪迴而所吞飲之母乳為更多，非大海水所能比擬。

七

所以者何？諸比丘！輪迴無始……足於能脫。」

〔五〕第五　山

一

〔爾時，世尊〕住舍衛城紙樹給孤獨園。

二

爾時，一比丘來詣世尊之處。詣已……

三

坐於一面之彼比丘白世尊言：「大德！一劫為幾何之長耶？」

四

汝比丘！一劫為長久，是為多歲，如是多歲、或如是多百歲、或如是多千歲、或如是多百千歲、不可算數。

五

「大德！唯然。得以譬喻之耶？」

六

世尊曰：「比丘！可得。」「比丘！譬如有縱一由旬，廣一由旬，高一由旬，而無空隙、無龜裂，堅困之大巖山。〔若〕有人、每終百歲，以迦尸衣一拂之，比丘！其大巖山，依此方法而滅盡至終，劫猶未盡。

七

比丘！劫乃如是長久。比丘！如是長久之劫，輪迴多劫，輪迴比百劫多，輪迴比千劫多，輪迴更比百千劫多。

八

所以者何？諸比丘！輪迴無始……足於解脫。」

〔六〕第六　芥子

一

〔爾時，世尊〕住舍衛城。

二

當時有一比丘，來詣世尊之處……

三

坐一面之比丘，以此白世尊曰：「大德！一劫有幾何之長耶？」

四

「比丘！〔一〕劫甚長，劫乃多歲，或……多百千歲，不可算數。」

五

「大德！唯然，得可譬喻耶？」

六

「比丘！得以譬喻，比丘！譬如有一由旬之鐵城，縱一由旬，廣一由旬，高一由旬，如以頭巾纏縛，充滿芥子粒。時有人，每過百年，取出一芥子粒。比丘！彼芥子之大積集，以此等方法，城可滅盡至終，然而劫猶未盡。

七

比丘！如是劫之長久，比丘！如是長久之劫，多劫輪迴、輪迴比百劫多，輪迴比千劫多，輪迴更比百千劫多。

八

所以者何？比丘！輪迴乃無始……足於解脫。」

〔七〕第七　聲聞

一

〔爾時，世尊〕住舍衛城。

二

爾時，眾多之比丘，來詣世尊之處……

三

坐於一面之彼等諸比丘，白世尊言：「大德！經過幾多劫耶？」

四

「諸比丘！經過已多劫。此等為多劫，或為多百劫，或為多千劫、或為多百千劫，不能算數。」

五

「大德！唯然，可得作譬喻耶？」

六

「諸比丘！可得作〔譬喻〕。」世尊曰：「諸比丘！此處有四聲聞百歲之壽、百歲之命，彼等日日憶念百千劫，諸比丘！諸劫為由彼等之所憶念。時彼等四聲聞百歲之壽、百歲之命，過百歲而歿。

七

諸比丘！如是經過多劫，彼等為多劫，或為多百劫，或為多千劫，或為多百千劫，不可算數。

八

所以者何？諸比丘！輪迴乃無始……足於解脫。」

〔八〕第八　恒河

一

〔爾時，世尊〕於王舍城竹林……

二

爾時，一婆羅門來詣世尊之處……

三

坐於一面之婆羅門白世尊言：「瞿曇！經過幾多之劫耶？」

四

「婆羅門！經過已多劫。彼等為多劫，或為多百劫，或為多千劫，或為多百千劫，不可算數。」

五

「瞿曇！唯然，可得作譬喻耶？」

六

「婆羅門！可得作〔譬喻〕。」世尊曰：「婆羅門！譬喻此恒河之水流，流入大海，其中之砂為多砂，或為多百砂，或為多千砂，或為多百千砂，不可算數。

七

婆羅門！因之，經過更多劫。彼等為多劫，或為多百劫，或為多千劫，或為多百千劫，不可算數。

八

所以者何？婆羅門！輪迴乃無始，眾生為無明所覆、渴愛所縛，不知流轉輪迴之本際。

九

婆羅門！如是，長夜受苦、受痛、受失，增大其墓所。婆羅門！是以於諸行足厭、足於厭離、足於解脫。」

一〇

如是說已。彼婆羅門白世尊言：「瞿曇！是稀有，瞿曇！是稀有……尊者瞿曇！請攝納我，自今以後，當終生歸依為優婆塞。」

〔九〕第九　杖

一

〔爾時，世尊〕住舍衛城。

二

〔爾時，世尊曰：〕「諸比丘！輪迴乃無始，眾生為無明所覆、渴愛所縛，不知流轉輪迴之本際……

三

諸比丘！譬喻向上空擲杖，一度落於根地，一度落於中地，一度落於頭地，諸比丘！同此，被無明所覆、渴愛所縛，流轉輪迴之眾生，一度由此界至彼界，一度由彼界至此界。

四

所以者何？諸比丘！轉迴乃無始……足於解脫。」

〔一〇〕第十　人

一

〔爾時，世尊〕住王舍城耆闍崛山。

二

爾時，世尊曰：

三

「諸比丘！輪迴乃無始……

四

諸比丘！依一人於一劫之所流轉輪迴，若有此等之集骨者，集之不使毀壞，其骨之堆積，骨之累積，骨之積聚，有如毘富羅山之大。

五

所以者何？諸比丘！輪迴無始……足於解脫。」

六

世尊宣說已。善逝仰此！師更作斯宣曰：

（一）一人生一劫
人骨積無量
積聚等山高
斯為大仙說

（二）彼大仙所說
耆闍崛山北
摩揭陀山城
毘富羅山大

（三）我以正慧觀
苦與苦生起
超越苦之法
唯八支聖道

（四）得見聖諦時
趣於苦之滅
七返以為極
彼人得轉生
一切結已盡
為苦之終焉

此頌曰：

薪草以及地　　　　　淚乳山芥子
聲聞與恒河　　　　　以及杖與人

