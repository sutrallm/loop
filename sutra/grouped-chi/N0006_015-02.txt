第二　苦惱等品

〔一一〕第一　苦惱

一

一時，世尊住舍衛城。

二

爾時，〔世尊曰：〕

三

「諸比丘！輪迴乃無始，眾生為無明所覆、渴愛所縛，不知流轉輪迴之本際。

四

諸比丘！汝等見此處具有必然之苦惱與不幸時，對此處應必作一結論：『我等亦長時如是受之矣。』

五

所以者何？諸比丘！輪迴乃無始……足於解脫。」

〔一二〕第二　安樂

一

〔爾時，世尊〕住舍衛城。

二

〔爾時，世尊曰：〕「諸比丘！輪迴乃無始……

三

諸比丘！汝等見安樂、榮華時，對此必作一結論：『我等亦長時受之矣。』

四

所以者何？諸比丘！輪迴無始……不知流轉輪迴之本際……足於解脫。」

〔一三〕第三　約三十

一

〔爾時，世尊〕住王舍城竹林。

二

當時約有三十位波婆比丘，皆住阿蘭若，悉為乞食者，皆著糞掃衣，悉持三衣者，一切皆有結者。〔彼等三十位比丘〕來詣世尊之處。詣已，禮敬世尊，坐於一面。

三

爾時，世尊生如是思念：「此等三十位波婆比丘，皆住阿蘭若，悉為乞食者，著糞掃衣者，悉持三衣者，一切皆有結者。我寧為說此等之如法，於此教，使無取著，依諸漏使心得解脫。」

四

爾時世尊言諸比丘曰：「諸比丘！」彼等諸比丘奉答世尊曰：「唯然，大德！」

五

世尊曰：「諸比丘！輪迴乃無始，眾生為無明所覆、渴愛所縛，不知流轉輪迴之本際。

六

諸比丘！汝等對此作如何思惟耶？汝等於此等之長時，流轉輪迴，奔走頭破流出之血，與四大海之水，何者較多耶？」

七

「大德！我等知世尊所說之法，大德！我等於長時流轉輪迴，奔走頭破流出之血為多，非四大海之水可比擬。」

八

「善哉，善哉！諸比丘！善哉！諸比丘！汝等對我所說之法，能如是了知。

九

諸比丘！汝等於此等之長時，流轉輪迴，奔走頭破流出之血為多，非四大海之水可比擬……

一〇

諸比丘！汝等長夜生為牡牛做牡牛時，奔走頭破流出之血為多，非四大海之水可比擬……

一一

諸比丘！汝等長夜生為水牛做水牛時，奔走頭破流出之血……

一二

諸比丘！汝等長夜生為牡羊為牡羊時……

一三

諸比丘……生為山羊，為山羊時……

一四

諸比丘……生為鹿，為鹿時……

一五

諸比丘……生為狗，為狗時……

一六

諸比丘……生為豬，為豬時……

一七

諸比丘！汝等長夜、為盜賊、為劫村者而被捕，奔走而被截頭流出之血……

一八

諸比丘！汝等長夜為盜賊、立於道路而被捕，奔走而被截頭流出之血……

一九

諸比丘！汝等長夜為盜賊、不義者而被捕，奔走頭破流出之血為較多，非四大海之水可比擬。

二〇

所以者何？諸比丘！輪迴無始，足於解脫。」

二一

世尊如是說已，彼等諸比丘對世尊之說法、隨喜、歡喜。

二二

宣說此時，約三十位波婆比丘，已無取著，依諸漏而心解脫。

〔一四〕第四　母

一

〔爾時，世尊〕住舍衛城。

二

〔爾時，世尊曰：〕「諸比丘！輪迴乃無始……

三

諸比丘！於此等之長夜，很難找出未嘗為母之眾生者。

四

所以者何？諸比丘！輪迴乃無始……足於解脫。」

〔一五〕第五　父

一

〔爾時，世尊〕住舍衛城。

二

……諸比丘……很難找出未嘗為父之眾生者。

〔一六〕第六　兄弟

一

〔爾時，世尊〕住舍衛城。

二

……諸比丘……很難找出未嘗為兄弟之者。

〔一七〕第七　姊妹

一

爾時，世尊住舍衛城。

二

……諸比丘……很難找出未嘗為姊妹之眾生者。

〔一八〕第八　子

一

〔爾時，世尊〕住舍衛城。

二

……諸比丘，很難找出未嘗為子之眾生者……

〔一九〕第九　女兒

一

〔爾時，世尊〕住舍衛城。

二

〔爾時，世尊曰：〕「諸比丘！輪迴乃無始，眾生為無明所覆、渴愛所縛，不知流轉輪迴之本際。

諸比丘！於此長夜，很難找出未嘗為女兒之眾生者。

所以者何？諸比丘！輪迴乃無始，眾生為無明所覆、渴愛所縛，不知流轉輪迴之本際。

諸比丘！然則長夜受苦，受痛、受失，增大其墓所。

諸比丘！是人，於諸行足厭、足於厭離、足於解脫。」

〔二〇〕第十　毘富羅山

一

〔爾時，世尊〕住王舍城闍崛山。

二

〔爾時，世尊〕言諸比丘……

三

世尊曰：「諸比丘！輪迴乃無始，眾生為無明所覆、渴愛所縛，不知流轉輪迴之本際。

四

諸比丘！往昔此毘富羅山稱為東竹山。諸比丘！彼時人等呼之為提瓦羅。汝等比丘！提瓦羅人等之壽量為四萬歲。諸比丘！提瓦羅人等，登上東竹山需四日，降下需四日。

五

諸比丘！爾時，拘樓孫世尊、應供、正等覺者，出現於世。諸比丘！拘樓孫世尊、應供、正等覺者，有名曰威杜拉、僧耆婆二人為上足弟子。

六

諸比丘！試觀！此山之名消滅，彼等眾人歿去，彼世尊已般涅槃。

七

諸比丘！是諸行為無常。諸比丘！如是諸行是不定。諸比丘！如是諸行為不安。諸比丘！是以，於諸行足厭、足於厭離、足於解脫。

八

諸比丘！往昔此毘富羅山稱萬伽伽山。諸比丘！又，彼時諸人被稱為赤馬。諸比丘！赤馬之人，壽量為三萬歲。諸比丘！赤馬之人登上萬伽伽山需三日，降下需三日。

九

諸比丘！爾時，拘那含世尊、應供、正等覺者出現於世。諸比丘！拘那含世尊、應供、正等覺者，有名曰比茲耶、蘇陀羅二人為上足弟子。

一〇

諸比丘！試觀！此山名消滅，彼等眾人歿去，彼世尊亦般涅槃矣。

諸比丘！如是諸行無常……足於解脫。

一一

諸比丘！往昔此毘富羅山稱為斯巴薩山。諸比丘！彼時人等被稱為蘇比耶。諸比丘！蘇比耶人之壽量為二萬歲。諸比丘！蘇比耶人登上斯巴薩山需二日，降下需二日。

一二

爾時，迦葉世尊、應供、正等覺者，出現於世。諸比丘！迦葉世尊、應供、正等覺者，有名曰帝沙、巴拉多瓦迦二人為上足弟子。

一三

諸比丘！試觀！此山之名消滅，彼等眾人歿去，彼世尊已般涅槃矣。

一四

諸比丘！如是諸行是無常。諸比丘！如是諸行是不定。……足於解脫。

一五

諸比丘！又現在此毘富羅山，而稱為毘富羅。諸比丘！現在此諸人被稱為摩揭陀人。諸比丘！摩揭陀人之壽量少，微少。長生亦僅者百歲，或僅有之多。汝等比丘！摩揭陀人上登毘富羅需瞬時，降下需瞬時。

一六

諸比丘！現今，我為應供、正等覺者、出現於世。諸比丘！我今有舍利弗、目犍連二人為上足弟子。

一七

諸比丘！此山名消滅，此等人人死去，我亦將至般涅槃時。

一八

諸比丘！如是諸行是無常。諸比丘！如是諸行是不定。諸比丘！如是諸行是不安。諸比丘！是以，於諸行足厭、足於厭離、足於解脫。」

一九

世尊宣說已，善逝仰此，大師更說此曰：

（一）東竹山提瓦羅
赤馬人萬伽伽
斯巴薩蘇比耶
毘富羅摩揭陀

（二）然諸行是無常
此等是生滅法
生之而又消滅
此等寂滅為樂

此頌曰：

苦惱與安樂　　　　　三十與父母
兄弟與姊妹　　　　　子女毘富羅

