第一　預流品

〔一〕第一　風

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是之見：風不吹，河不流，懷妊而不生，日月出而不沒，如柱之立住耶？」

三

「大德！世尊乃我等之法根……乃至……」

四

「諸比丘！因有色，由取色，因現貪於色，而起如是見：風不吹，河不流，懷妊而不生，日月出而不沒，如柱之立住。」

五～七

受……想……行……

八

因有識，由取識，因現貪於識而起如是見：風不吹，河不流，懷妊而不生，日月出而不沒，如柱之立住。

九

諸比丘！汝等於意如何？色是常耶？是無常耶？

「大德！是無常。」

「無常者，是苦耶？是樂耶？」

「大德！是苦。」

「不執取無常、苦變易之法，以起如是之見：風不吹，河不流，懷妊而不生，日月出而不沒，如柱之立住耶？」

「大德！不也。」

一〇～一二

受……想……行……

一三

「識是常耶？是無常耶？」

「大德！是無常。」

「無常者，是苦耶？是樂耶？」

「大德！是苦。」

「不執取無常、苦變易之法，以起如是之見：風不吹，河不流，懷妊而不生，日月出而不沒，如柱之立住耶？」

「大德！不也。」

一四

「所見、所聞、所思、所知、所得、所求、意之所伺是常耶？是無常耶？」

「大德！是無常。」

「無常者，是苦耶？是樂耶？」

「大德！是苦。」

「不執取無常、苦變易之法，以起如是見：風不吹，河不流，懷妊而不生，日月出而不沒，如柱之立住耶？」

「大德！不也。」

一五

「諸比丘！聖弟子於如是六處斷疑惑，於苦斷疑惑，於苦集斷疑惑，於苦滅斷疑惑，於順苦滅道斷疑惑者，諸比丘！此聖弟子名為預流，有不墮法，決定，為趣三菩提。」

〔二〕第二　我所

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是之見：此是我所，此是我，此是我體耶？」

三

「大德！世尊乃我等之法根……乃至……」

四

「諸比丘！因有色，由取色，由現貪於色，而起如是之見：此是我所，此是我，此為我體。」

五～七

受……想……行……

八

「因有識，由取於識，由現貪於識，而起如是之見：此是我所，此是我，此為我體。」

九

「諸比丘！汝等於意如何？色是常耶？是無常耶？」

「大德！是無常……乃至……」

一〇～一二

受……想……行……

一三

「識是常耶？是無常耶？」

「大德！是無常……乃至……」

「不取彼而起如是之見：此是我所，此是我，此為我體耶？」

「大德！不也。」

一四

「所見、所聞、所思、所知、所得、所求、意之所伺是常耶？是無常耶？」

「大德！是無常。」

「無常者，是苦耶？是樂耶？」

「大德！是苦。」

「不執取無常、苦變易之法，而起如是之見：此是我所，此是我，此為我體耶？」

「大德！不也！」

一五

「諸比丘！聖弟子於如是六處，斷疑惑。於苦斷疑惑……乃至……於順苦滅道斷疑惑者。諸比丘！此聖弟子名為預流，有不墮法，決定，為趣三菩提。」

〔三〕第三　我

一～二

〔爾時，世尊〕舍衛城……乃至……

「因有何？由取於何？由現貪於何？而起如是之見：此是我，此是世間，此我應於死後有，常、恒、永住而為不變易之法耶？」

三

「大德世尊乃我等之法根……乃至……」

四

「諸比丘！由有色，由取於色，由現貪於色，而起如是之見：此是我，此是世間，此我應於死後有，常、恒、永住，為不變易之法。

五～七

受……想……行……

八

因有識，由取於識，由現貪於識，而起如是之見：此是我，此是世間，此我應於死後有，常、恒、永住，為不變易之法。

九～一三

諸比丘！汝等於意如何：色是常耶？是無常耶？」

「大德！是無常。」

「不取彼而起如是之見：此是我……乃至……為不變易之法耶？」

「大德！不也。」

一四

「所見、所聞、所思、所知、所得、所求、意之所伺是常耶？是無常耶？」

「大德！是無常……乃至……」

「不取彼而起如是之見：此是我，此是世間，此我應於死後有、常、恒、永住而為不變易之法耶？」

「大德！不也。」

一五

「諸比丘！聖弟子於如是六處斷疑惑，於苦斷疑惑……乃至……於順苦滅道斷疑惑者，諸比丘！此聖弟子名為預流，有不墮法，決定，為趣三菩提。」

〔四〕第四　無我所

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是之見：若無我、無我所者，當為無我、無我所耶？」

三

「大德！世尊乃我等之法根……乃至……」

四

「諸比丘！因有色，由取於色，由現貪於色，而起如是之見：若無我、無我所者，當為無我、無我所。

五～七

受……想……行……

八

因有識，由取於識，由現貪於識，而起如是之見：若無我、無我所者，當為無我、無我所。

九

諸比丘！汝等於意如何：色是常耶？是無常耶？」

「大德！是無常……乃至……」

「雖不取彼而起如是之見：若無我、無我所者，當為無我、無我所耶？」

「大德！不也。」

一〇～一三

受……想……行……識……

一四

「所見、所聞、所思、所知、所得、所求、意之所伺是常耶？是無常耶？」

「大德！是無常……乃至……」

「不取彼而起如是之見：若無我、無我所者，當為無我、無我所耶？」

「大德！不也。」

一五

「諸比丘！聖弟子，如是於六處斷疑惑，於苦斷疑惑……乃至……於順苦滅道斷疑惑者，諸比丘！此聖弟子名為預流，有不墮法、決定、為趣三菩提。」

〔五〕第五　無

一～二

〔爾時，世尊〕舍衛城……乃至……

「諸比丘！因有何？由取於何？因現貪於何？而起如是之見：無施，無供施，無燒施，無善惡業之果報。無此世，無他世，無母，無父，無生死之眾生。於世間沙門、婆羅門無有自證知、現證、宣說此世、他世正到正趣者。四大和合之士夫，命終之時，地還歸於地身，水還歸於水身，火還歸於火身，風還歸於風身，諸根轉入於虛空。以四人載死人於輿牀而往，乃至火葬場，雖語其骨成為鴿色，供物成灰，布施乃愚者之所說，說死後有是虛誑妄說。不論賢者、愚人，身壞而斷滅，死後為無有耶？」

三

「大德！世尊乃我等之法根……乃至……」

四

「諸比丘！因有色，由取於色，由現貪於色，而起如是之見：無施，無供施……乃至……身壞而斷滅，死後為無有。

五～七

受……想……行……

八

因有識，由取於識，由因現貪於識，而起如是之見：無施，無供施……乃至……身壞而斷滅，死後為無有。

九

諸比丘！汝等於意如何，色是常耶？是無常耶？」

「大德！是無常……乃至……」

「不取彼而起如是之見：無施，無供施……乃至……身壞而斷滅，死後為無有耶？」

「大德！不也。」

一〇～一三

「受……想……行……識是常耶？是無常耶？」

「大德！是無常……乃至……」

「不執取於苦而有變易之法，以起如是之見：無施，無供施……乃至……身壞而斷滅，死後為無有耶？」

「大德！不也。」

一四

「所見、所聞、所思、所知、所得、所求、意之所伺是常耶？是無常耶？」

「大德！是無常……乃至……」

「不執取於苦有變易之法者，起如是之見：無施，無供施……乃至……不論賢者，愚人，身壞而斷滅，死後當為無有耶？」

「大德！不也。」

一五

「諸比丘！聖弟子如是於六處斷疑惑，於苦斷疑惑……乃至……於順苦滅道斷疑惑者。諸比丘！此聖弟子名為預流，有不墮法，決定，為趣三菩提。」

〔六〕第六　作

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是之見：自作、令他作、截、令截、煮、令煮、苦、令苦、惱、令惱、脅、令脅、殺、盜、穿牆、掠奪、偷奪，斷阻道路，許往他之妻，妄語，雖如是作亦非作惡。以利刃之輪寶，作此地上之生類為一肉聚、一肉塊，此因緣故，無惡無招惡。雖往恒河之南岸自殺、令他殺、截、令他截、煮、令他煮，此因緣故，無惡、無有招惡。雖往恒河之北岸，自布施、令他布施、供施、令供施，此因緣故，無福，無招福。雖以布施、調御、禁戒、實語，亦無福，無招福報耶？」

四

「大德！世尊乃我等之法根……乃至……」

五

「諸比丘！因有色，由取於色，由現貪於色，而起如是之見：自作，令他作……乃至……亦無福，無招福。」

六～八

受……想……行……

九

「因有識，由取於識，由現貪於識，而起如是之見：自作，令他作……乃至……無福，無招福。

一〇

諸比丘！汝等於意如何，色是常耶？是無常耶？」

「大德！是無常。」

「雖不取彼，而起如是之見：自作，令他作……乃至……無福，為無招福耶」

「大德！不也。」

一一～一四

受……想……行……識……乃至……

一五

「所見、所聞、所思、所得、所求，意之所伺、是常耶？是無常耶？」

「大德！是無常……乃至……」

「雖不取彼，而起如是之見：自作，令他作……無福，為無招福耶？」

「大德！不也。」

一六

「諸比丘！聖弟子如是於六處斷疑惑，於苦斷疑惑……乃至……於順苦滅道斷疑惑者。諸比丘！此聖弟子名為預流，有不墮法，決定，為趣三菩提。」

〔七〕第七　因

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是之見：眾生之雜染乃無因、無緣；眾生成為雜染是無因、無緣。眾生之清淨是無因無緣；眾生成為清淨乃無因、無緣、無力、無勤、無人勢、無人勇。一切之眾生，一切之生類，一切之生，一切之命乃無自在，無力，無勤而決定、結合，依本性而轉變，於六種姓受苦樂耶？」

三

「大德！世尊乃我等之法根……乃至……」

四

「諸比丘！因有色，由取於色，由現貪於色，而起如是之見：眾生之雜染……乃至……受樂苦。

五～七

受……想……行……

八

因有識，由取於識，由現貪於識，而起如是之見：眾生之雜染……乃至……受樂苦。

九

諸比丘！汝等於意如何？色是無常耶？是常耶？」

「大德！是無常……乃至雖不取……有變易之法，而起如是之見：眾生之雜染……乃至……受樂苦耶？」

「大德！不也！」

一〇～一三

受……想……行……識……乃至……

一四

「所見、所聞、所思、所知、所得、所求、意之所伺乃常耶？無常耶？」

「大德！是無常……乃至……雖不取苦而有變易之法，以起如是之見：眾生之雜染……乃至……受樂苦耶？」

「大德！不也。」

一五

「諸比丘！聖弟子如是於六處斷疑惑，於苦斷疑惑……乃至……於順苦滅道斷疑惑者，諸比丘！此聖弟子名為……乃至……為趣三菩提。」

〔八〕第八　（大）見

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是之見：謂此七身非作，非作之所作，非化，非化者，非令生，如柱之立堅固而住，不動，不轉變，不相互逼迫，不能相互樂、苦，樂苦。

三

以何為七耶？地身、水身、火身、風身、苦、樂、命是。此七身乃非作，非作之所作，非化，非化者，非令生，如柱之立堅固而住，不動，不轉變，不相互逼迫，不能相互樂、苦，樂苦。

四

以利刀截其頭亦不害其命，以刀入其七身之間。

五

復以百四十萬之生門為始，有七百、六百之生門。五百業、五業、三業、一業、半業、六十二道、六十二內劫、六種族、八人地、四千九百活命、四千九百出家、四千九百龍家、二千根、三千地獄、三十六塵界、七想胎、七無想胎、七節胎、七天、七人、七鬼、七池、七嶮、七百嶮、七夢、七百夢、八百四十萬大劫之間，不論愚人或賢者，流轉輪迴後，以究竟苦之邊際。

六

於此間，謂：無有『因我此持戒、禁戒、苦行、梵行、令熟未熟之業，繼續忍受已熟之業至滅盡。』以桀可量樂、苦，於輪迴中無有邊際，無有增減、消長。

七

譬如擲縷丸之散解，不論愚人或賢者，而散解樂、苦。」

八

「大德！世尊乃我等之法根……乃至……」

九

「諸比丘！因有色，由取於色，由現貪於色，而起如是之見：謂此七身非作，非作之所作……乃至……散樂、苦。

一〇～一六

受……

一七～二二

想……

二三～二八

行……

二九～三四

因有識，由取於識，由現貪於識，而起如是之見：謂此七身非作、非作之所作……乃至……散樂、苦。

三五～四〇

諸比丘！汝等於意如何！色是常耶？是無常耶？」

「大德！是無常……乃至……」

雖不取無常、苦而變易之法，當起如是之見耶？謂：此七身非作、非作之所作……乃至……散樂、苦。

「大德！不也。」

四一～四六

所見、所聞、所思、所知、所得、所求，意之所伺是常耶？是無常耶？

「大德！是無常。」

「雖不取彼，當起如是之見耶？謂：此七身非作，非作之所作……乃至……而解散樂、苦……乃至……

四七

諸比丘！聖弟子如是於六處斷疑惑，於苦斷疑惑……乃至……於順苦滅道斷疑惑者。諸比丘！此聖弟子名為預流，有不墮法，為趣三菩提。」

〔九〕世間常

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？起如是之見：世間為常耶？」

三

「大德！世尊乃我等之法根……乃至……」

四

「諸比丘！因有色，由取於色，由現貪於色，而起如是之見：世間為常。

五～八

因有受……想……行……識，由取於識，由現貪於識，而起如是之見：世間為常。

九

諸比丘！汝等於意如何，色是常耶？是無常耶？」

「大德！是無常……乃至……」

「雖不取苦變易之法，以起如是之見：世間應為常耶？」

「大德！不也。」

一〇～一三

受……想……行……

一四

「所見、所聞、所思、所知、所得、所求、意之所伺是常耶？是無常耶？」

大德！是無常……乃至……

「雖不取苦變易之法，以起如是之見：世間應為常耶？」

「大德！不也。」

一五

「諸比丘！聖弟子如是於六處斷疑惑，於苦斷疑惑……乃至……於順苦滅道斷疑惑者。諸比丘！此聖弟子名為預流，有不墮法，決定，為趣三菩提。」

〔一〇〕世間無常

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是見：世間為無常耶？」

三

「大德！世尊乃我等之法根……乃至……」

四～一三

「諸比丘！因有色……乃至……識是常耶？是無常耶？」

「大德！是無常……乃至……」

「雖不取苦變易之法，以起如是見：世間應為無常耶？」

「大德！不也。」

一四

「所見、所聞、所思、所知、所得、所求，意之所伺是常耶？是無常耶？」

「大德！是無常……乃至……」

「不取苦變易之法，以起如是見：世間應為無常耶？」

「大德！不也。」

一五

「諸比丘！聖弟子……乃至……決定，為趣三菩提。」

〔一一〕有邊

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是見：世間應為有邊耶？」

三～一五

「大德！世尊乃我等之法根……乃至……決定，為趣三菩提。」

〔一二〕無邊

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是見：世間為無邊耶？」

三～一五

「大德！世尊乃我等之法根……乃至……決定，為趣三菩提。」

〔一三〕命即身

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是見：命即為身耶？」

三～一五

「大德！世尊乃我等之法根……乃至……決定，為趣三菩提。」

〔一四〕命身異

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是見：命與身為異耶？」

三～一五

「大德！世尊乃我等之法根……乃至……決定，為趣三菩提。」

〔一五〕如來有

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？起如是見：如來死後為有耶？」

三～一五

「大德！世尊乃我等之法根……乃至……決定，為趣三菩提。」

〔一六〕如來無

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是見：如來死後為無耶？」

三～一五

「大德！世尊乃我等之法根……乃至……決定，為趣三菩提。」

〔一七〕如來有無

一～二

〔爾時，世尊〕舍衛城……乃至……

「諸比丘！因有何？由取於何？由現貪於何？而起如是見：如來死後為有無耶？」

三～一五

「大德！世尊乃我等之法根……乃至……決定為趣三菩提。」

〔一八〕如來非有非無

一～二

〔爾時，世尊〕舍衛城……乃至……「諸比丘！因有何？由取於何？由現貪於何？起如是見：如來死後為非有、非無耶？」

三

「大德！世尊乃我等之法根……乃至……」

四～八

「諸比丘！因有色，由取於色，由現貪於色，以起如是見：如來死後為非有、非無……乃至……

九

諸比丘！汝等於意如何？色是常耶？是無常耶？」

「大德！是無常……乃至……」

「雖不取苦變易之法，以起如是見：如來死後應為非有亦非無耶？」

「大德！不也。」

一〇～一三

受……想……行……識……

一四

「所見、所聞、所思、所知、所得、所求，意之所伺是常耶？是無常耶？」

「大德！是無常。」

「無常者，是苦耶？是樂耶？」

「大德！是苦。」

「雖不取彼無常、苦變易之法，起如是見：如來死後應為非有亦非無耶？」

「大德！不也。」

一五

「諸比丘！聖弟子如是於六處斷疑惑，於苦斷疑惑，於苦集斷疑惑，於苦滅斷疑惑，於順苦滅道斷疑惑者。諸比丘！此聖弟子名為預流，有不墮法，決定，為趣三菩提。」

預流品十八記別（終）

於此攝頌曰：

風吹與我所
我及無我所
無作因見八
世間常無常
有邊與無邊
命身命身異
如來死後有
如來死後無
死後為有無
如來之死後
非有亦非無

