第一　初品

〔一〕第一　魔

一

〔爾時世尊〕舍衛城……乃至……

二

時，具壽羅陀來詣世尊住處。詣已，敬禮世尊，坐於一面。

三

坐一面已，具壽羅陀白世尊言：

「魔，說魔者，大德！以何為魔耶？」

四

「羅陀！若有色者，即有魔、殺者、死者。羅陀！故於此處，觀以色為魔，觀為殺者，觀為死者，觀為病、觀為癰，觀為刺，觀為痛，觀為痛種。如是觀者為正觀。

五～七

受……想……行……

八

若有識者，即有魔、殺者、死者。羅陀！故於此處，觀以識為魔，觀為殺者，觀為死者，觀為病，觀為癰，觀為刺，觀為痛，觀為痛種。如是觀者為正觀。」

九

「大德！為何是正觀耶？」

「羅陀！為厭患而正觀。」

一〇

「大德！為何是厭患耶？」

「羅陀！為離欲而厭患。」

一一

「大德！為何是離欲耶？」

「羅陀！為解脫而離欲。」

一二

「大德！為何是解脫耶？」

「羅陀！為涅槃而解脫。」

一三

「大德！為何是涅槃耶？」

「羅陀！此問甚過。於問不能取邊際。羅陀！為立梵行者，即入涅槃、趣涅槃，盡涅槃。」

〔二〕第二　眾生

一～二

〔爾時，世尊〕舍衛城……乃至……

三

一面坐已。具壽羅陀白世尊言：

「眾生，說眾生者，如何之說為眾生耶？」

四

「羅陀！於色有欲、貪、喜、愛，染著於此，纏綿於此，故說為眾生。

五～七

受……想……行……

八

於識有欲、貪、喜、愛，染著於此，纏綿於此，故說為眾生。

九

羅陀！譬如，諸小男小女，以塵土之舍宅如嬉戲。於彼塵土之舍宅，不離貪，不離欲，不離愛樂，不離渴，不離熱煩，不離渴愛時，執著、珍重、眈著，愛著彼塵土之舍宅。

一〇

羅陀！然而小男小女，若於彼塵土之舍宅，離貪、離欲、離愛樂、離渴、離熱、離渴愛時，即以手足散毀、摧破、放棄彼塵土之舍宅。

一一

羅陀！如是汝等，為滅盡渴愛，以行毀散、摧破、放棄彼色。

一二～一四

受……想……行……

一五

為滅盡渴愛，以行毀散、摧破、放棄彼識。羅陀！渴愛之滅盡乃得涅槃。」

〔三〕第三　有綱

一～二

〔爾時，世尊〕舍衛城……乃至……

三

一面坐已。具壽羅陀白世尊言：

「大德！有綱，說有綱者，大德！何為有綱？何為有綱滅耶？」

四

「羅陀！於色起欲、貪、喜、愛、執取之取、心之取著、現貪、隨眠者，說此為有綱，因此之滅，即有綱滅。

五～七

受……想……行……

八

於識欲……乃至……取著、現貪、隨眠者，說此為有綱，因此之滅，即有綱滅。」

〔四〕第四　所徧知

一～二

〔爾時，世尊〕舍衛城……乃至……

三

一面坐時，世尊言於具壽羅陀：

「〔為汝〕說所知法、徧知、徧知人。諦聽。」

四

「世尊請說。」

「羅陀！何為所知法耶？羅陀！色是所知法，受……想……行……識是所知法。羅陀！如是說為所知法。

五

羅陀！以何為徧知耶？羅陀！乃貪欲之滅盡，瞋恚之滅盡，愚癡之滅盡者是。羅陀！如是說為徧知。

六

羅陀！以何為徧知人耶？名阿羅漢。具壽之名某甲、姓某甲者。羅陀！如是名為徧知人。」

〔五〕第五　沙門（一）

一～二

〔爾時，世尊〕舍衛城……乃至……

三

一面坐時，世尊言於具壽羅陀曰：

四

「羅陀！有五取蘊。何者為五耶？謂色取蘊……乃至……識取蘊是。

五

羅陀！諸沙門、婆羅門而對此五取蘊之味、過患、出離，不如實知者，羅陀！我不認許彼沙門、婆羅門，是沙門中之沙門，婆羅門中之婆羅門。又彼諸具壽於現法非自證知、現證，具足住沙門之義，婆羅門之義。

六

羅陀！然而諸沙門、婆羅門對此五取蘊之味、過患、出離，如實知者，羅陀！我認許彼沙門、婆羅門，是沙門中之沙門，婆羅門中之婆羅門。又彼諸具壽於現法自證知、現證、具足而沙門之義、婆羅門之義而住。」

〔六〕第六　沙門（二）

一～三

〔爾時，世尊〕舍衛城……乃至……

一面坐時，世尊言於具壽羅陀曰：

四

「羅陀！有五取蘊。以何為五耶？謂色取蘊……乃至……識取蘊是。

五～六

羅陀！諸沙門、婆羅門不如實知此五取蘊之集、滅、味、過患、出離者……乃至……自證知、現證、具足而住。」

〔七〕第七　預流

一～三

〔爾時，世尊〕舍衛城……乃至……

一面坐時，世尊言於具壽羅陀曰：

四

「羅陀！有五取蘊。以何為五耶？謂色取蘊……乃至……識取蘊是。

五

羅陀！聖弟子如實知此五取蘊之集、滅、味、過患、出離故，羅陀！此聖弟子名預流、不墮法、決定、為趣三菩提。」

〔八〕第八　阿羅漢

一～三

〔爾時，世尊〕舍衛城……乃至……

一面坐時，世尊言於具壽羅陀曰：

四

「羅陀！有五取蘊。以何為五耶？謂色取蘊……乃至……識取蘊是。

五

羅陀！比丘如實知此五取蘊之集、滅、味、過患、出離，無取解脫故，羅陀！此比丘名為阿羅漢，是漏盡，梵行已立、所作已辦，捨棄重擔，獲得己利，以盡有結，為正知解脫。」

〔九〕第九　欲貪（一）

一～三

〔爾時，世尊〕舍衛城……乃至……

一面坐時，世尊言於具壽羅陀曰：

四

「羅陀！於色斷欲、貪、喜、愛。如是斷彼色者，如斷根截頭之多羅樹，令歸無有，使未來不生。

五

於受斷欲、貪、喜、愛。如是斷彼色者，如斷根截頭之多羅樹，今歸無有，使未來不生。

六～七

於想……行斷欲、貪、喜、愛。如是斷彼行者，如斷根截頭之多羅樹，令歸無有，使未來不生。

八

於識斷欲、貪、喜、愛，如是斷彼識者……使未來不生。」

〔一〇〕第十　欲貪（二）

一～三

〔爾時，世尊〕舍衛城……乃至……

一面坐時，世尊言於具壽羅陀曰：

四

「羅陀！於色斷欲、貪、喜、愛、執取之取，心之取著、現貪、隨眠。如是斷彼色者，如斷根截頭之多羅樹，令歸無有，使未來不生。

五

於受斷欲、貪、喜、愛、執取之取、心之取著、現貪、隨眠。如是斷彼受者，如斷根截頭之多羅樹……乃至……使未來不生。

六～七

於想……行斷欲、貪、喜、愛、執取之取，心之取著、現貪、隨眠。如是斷彼行者，如斷根……乃至……使未來不生。

八

於識斷貪、喜、愛、執取之取、心之取著、現貪、隨眠。如是斷彼識者，如斷根截頭之多羅樹，令歸無有，使未來不生。」

羅陀相應初品（終）

此品之攝頌曰：

魔眾生有綱
所徧二沙門
預流阿羅漢
以及二欲貪

