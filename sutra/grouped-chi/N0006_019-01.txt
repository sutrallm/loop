第一　惡業品

〔一〕第一　鎖骨

一

如是我聞。爾時，世尊住王舍城竹林粟鼠養餌所

二

爾時，尊者勒叉那及尊者大目犍連住耆闍崛山。

三

時，尊者大目犍連清晨著衣、持鉢，走近尊者勒叉那。

四

近至尊者勒叉那，而作如是言曰：「友，勒叉那！今入王舍城乞食。」

「友！唯然。」尊者勒叉那答尊者大目犍連。

五

於是尊者大目犍連由耆闍崛山下來，於一處所現微笑。

六

爾時，尊者勒叉那，向尊者大目犍連白言：「友，目犍連！以如何因？如何緣？而現微笑耶？」

「友！勒叉那！此所問為非時。當於世尊身傍，再作此問。」

七

爾時，尊者勒叉那及尊者大目犍連，同至王舍城乞食。食後收鉢掛置肩上，來詣世尊處，詣已，禮敬世尊，坐於一面。

八

坐於一面之尊者勒叉那，對尊者大目犍連作如是言曰：「尊者大目犍連！下耆闍崛山，於一處現微笑。友，目犍連！以如何因？如何緣而現微笑耶？」

九

「友！我由耆闍崛山下來，見鎖骨行空，兀鷹、鳶等隨之，由肋骨之間啄之離離散散，見彼舉痛苦之聲。

一〇

友！我生是念：『實稀有，實未曾有。眾生實如是。〔夜叉實如是。〕實獲得之自體如是。』」

一一

爾時，世尊向諸比丘曰：「諸比丘！弟子只要如實住眼。諸比丘！弟子住如實智。實弟子如是知、或見、或立證。

一二

諸比丘！我曾見彼之眾生，但我未為說明，我雖說此，彼對我亦未必信。對我不信者，長夜不利、苦痛。

一三

諸比丘！如此眾生是王舍城之屠牛者。彼由其業之報，多歲、多百歲、多千、多百千歲，墮於地獄，由其業殘餘之報，如是，自體獲此經驗。」

是全經之略解說。

〔二〕第二　屠牛者

一

「友！我由耆闍崛山下來，見肉片行空，兀鷹、黑鶴、鳶等相互追隨其後，啄食肋骨之間，離離散散。」

二

「諸比丘！如此眾生，曾於此王舍城為屠牛者……」

〔三〕第三　一塊與捕鳥者

一

「友！我由耆闍崛山下來，見肉塊行空，其……」

二

「諸比丘！如此眾，生曾於此王舍城為捕鳥者……」

〔四〕第四　無皮膚之屠羊者

一

「友！我……見無皮膚之人行空……彼被啄食離離散散，發出痛苦之聲。」

二

「諸比丘！如此眾生，往昔於王舍城，為屠羊者……」

〔五〕第五　刀之屠豬者

一

「友！我由耆闍崛山下來，見一刀葉如毛之人行空。彼此等之刀，立而仆於彼身，見彼發痛苦之聲。」

二

「諸比丘！如此眾生，往昔於王舍城為屠豬者。……」

〔六〕第六　刃之獵師

一

「友，我由耆闍崛山下來，見刃如毛之人行空。彼此等之刃，立而仆於彼身，見彼發痛苦之聲。」

二

「諸比丘！如此眾生，往昔於此王舍城為獵師。……」

〔七〕第七　矢之裁

一

「友！我由耆闍崛山下來，見矢如毛之人行空。此等之矢，立而仆於彼之身，見彼發出痛苦之聲。」

二

「諸比丘！如此眾生，往昔於王舍城為審判者。……」

〔八〕第八　針之調師

一

「友！我由耆闍崛山下來，見針如毛之人行空、此等之針，立而仆於彼之身，見彼發痛苦之聲。」

二

「諸比丘！如此眾生，往昔於王舍城為調師也。……」

〔九〕第九　間諜

一

「友！我由耆闍崛山走下來，見針如毛之人行空。

二

此等之針，札入彼頭而由口出，由口入而由胸出，由胸入而由胃出，由胃入而由腿出，由腿入而由脛出，由脛入而由足出，見彼發痛苦之聲。」

三

「諸比丘！如此眾生，往昔於此王舍城為間諜。……」

〔一〇〕第十　腐敗之判官

一

「友！我由耆闍崛山走下來，見睪丸如甕之人行空。

二

彼行時須提起睪丸之塊而行，坐時、坐於睪丸之上。

三

彼被兀鷹、黑鶴、鳶等追隨相啄、離離散散，彼發痛苦之聲。」

四

「諸比丘！如此眾生，往昔於此王舍城為判官。……」

於此頌曰：

鎖骨屠牛者　　　　　一塊捕鷹者
無皮屠羊者　　　　　刀之屠豬者
獵師矢之裁　　　　　針調師間諜
腐敗之判官

