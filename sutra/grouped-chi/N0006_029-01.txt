
第八　龍相應

〔一〕第一　品類

一～二

〔爾時，世尊〕舍衛城……乃至……

三

「諸比丘！龍之生有四種。以何者為四耶？卵生龍、胎生龍、濕生龍、化生龍是。諸比丘！如是龍之生有四種。」

〔二〕第二　妙勝

一～三

〔爾時，世尊〕舍衛城……乃至……〔卵生龍、胎生龍、濕生龍〕化生龍也。

四

「諸比丘！此中胎生、濕生、化生之龍，當比卵生龍為妙勝。

五

諸比丘！此中濕生、化生之龍，當比卵生、胎生之龍為妙勝。

六

諸比丘！此中化生之龍，當比卵生、胎生、濕生龍為妙勝。

七

諸比丘！如是龍之生有四種。」

〔三〕第三　布薩（一）

一

爾時〔世尊〕舍衛城……乃至……

二

時，有一比丘，來詣世尊住處。詣已，敬禮世尊，而坐於一面。

三

彼比丘一面坐已，而白世尊言：

「大德！依何因？依何緣？此處一類之卵生龍，住布薩以捨己身耶？」

四

「比丘！此處一類之卵生龍如是思惟：『謂我等從前，於身作善惡業，於語作善惡業，於意作善惡業。我等於身作善惡業，於語作善惡業，於意作善惡業，於身壞命終後，生卵生龍群中。

五

我等如今若於身行善行，於語行善行，於意行善行者，如是身壞命終後，生善趣、天界。

六

我等宜於身行善，於語行善，於意行善。』

七

比丘！依此因、依此緣，於此處一類之卵生龍，住布薩捨己身。」

〔四〕第四　布薩（二）

一～二

〔爾時，世尊〕舍衛城……乃至……時有一比丘，來詣世尊住處……乃至……

三

彼比丘一面坐已，白世尊言：

「大德！依何因？依何緣？於此處，一類胎生之龍，住布薩以捨己身耶？」

四～六

應皆廣說。

七

「比丘！依此因、依此緣，於此處，一類之胎生龍，住布薩以捨己身。」

〔五〕第五　布薩（三）

一～二

〔爾時，世尊〕舍衛城……乃至……

三

彼比丘一面坐已，白世尊言：

「大德！依何因？依何緣？此處一類之濕生龍，住布薩以捨己身耶？」

四～六

應皆廣說。

七

「比丘！依此因、依此緣，於此處一類之濕生龍，住布薩以捨己身。」

〔六〕第六　布薩（四）

一～二

〔爾時，世尊〕舍衛城……乃至……

三

彼比丘一面坐已，白世尊言：

「大德！依何因？依何緣？此處一類之化生龍，住布薩以捨己身耶？」

四

「比丘！此處一類之化生龍，如是思惟：『我等前身，於身作善惡業，於語作善惡業，於意作善惡業。因我等於身作善惡業，於語作善惡業，於意作惡業，身壞命終後，生化生龍之群中。

五

我等如今若於身行善行，於語行善行，於意行善行者，如是於身壞命終後，生善趣、天界。

六

我等宜於身行善行、於語行善行、於意行善行。』

七

比丘！依此因、依此緣，此處一類之化生龍，住布薩以捨己身。」

〔七〕第七　聞（一）

一～二

〔爾時，世尊〕舍衛城……乃至……

三

彼比丘一面坐已，白世尊言：

「大德！依何因？依何緣？此處一類者，身壞命終後，生卵龍之群中耶？」

四

「比丘！此處一類者，於身作善惡業，於語作善惡業，於意作善惡業。彼聞卵生龍乃長壽、端嚴、多樂。

五

彼思惟：『我身壞命終後，生卵生龍之群中。』

六

彼身壞命終後，生卵生龍之群中。

七

比丘！依此因、依此緣，於此處一類者，身壞命終後，生卵生龍之群中。」

〔八〕第八　聞（二）

一～二

〔爾時，世尊〕舍衛城……乃至……

三

彼比丘一面坐已，白世尊言：

「大德！依何因？依何緣？於此處一類者，身壞命終後，生胎龍之群中耶？」

四～六

「比丘！此處一類者，於身作善惡業……乃至廣說。

七

比丘！依此因、依此緣，於此處一類者，身壞命終後，生胎生龍之群中。」

〔九〕第九　聞（三）

一～三

〔爾時，世尊〕舍衛城……乃至……

彼比丘一面坐已，白世尊言：

「大德！依何因？依何緣？此處一類者，身壞命終後，生濕生龍耶？」

四～六

「比丘！此處一類者，於身作善惡業……乃至廣說……

七

比丘！依此因、依此緣，於此處一類者，身壞命終後，生濕生龍之群中。」

〔一〇〕第十　聞（四）

一～三

〔爾時，世尊〕舍衛城……乃至……

比丘一面坐已，白世尊言：

「大德！依何因？依何緣？此處一類者，身壞命終後，生化生龍之群中耶？」

四

「比丘！此處一類者，於身作善惡業，於語作善惡業，於意作善惡業。彼聞化生龍乃長壽、端嚴、多樂。

五

彼思惟：『我身壞命終後，生化生龍之群中。』

六

彼身壞命終後，生化生龍之群中。

七

比丘！依此因、依此緣，此處一類者，身壞命終後，生化生龍之群中。」

〔一一～二〇〕第十一　布施利益（一）

一～三

……彼比丘一面坐已，白世尊言：

「大德！依何因？依何緣？此處一類者，身壞命終後，生卵生龍之群中耶？」

四

「比丘！此處一類者，於身作善惡業，於語作善惡業，於意作善惡業。彼聞卵生龍乃長壽、端嚴、多樂。

五

彼思惟：『我身壞命終後，生卵生龍之群中。』

六

彼布施食、布施飲、布施衣、布施乘具、布施鬘、布施香、布施塗香、布施臥具、布施家、布施燈具。彼身壞命終後，生卵生龍之群中。

七

比丘！依此因，依此緣，此處一類者，身壞命終後，生卵生之群中。」

〔二一～五〇〕第十二～十四　布施利益（二～四）

一～三

〔爾時，世尊〕舍衛城……乃至……

彼比丘一面坐已，白世尊言：

「大德！依何因？依何緣？此處一類者，身壞命終後，生胎生龍……乃至……濕生龍……化生龍之群中耶？」

四

「比丘！此處一類者，於身作善惡業，於語作善惡業，於意作善惡業。彼聞化生龍乃長壽、端嚴，多樂。

五

彼思惟：『我身壞命終後，生化生龍之群中。』

六

彼布施食、布施飲……乃至……生化生龍之群中。

七

比丘！依此因、依此緣，此處一類者，身壞命終後，生化生龍之群中。」

如是廣說而說十經，如是於四類說四十記別。有十經與五十經。

龍相應（終）

此攝頌曰：

品類與妙勝
四布薩四聞
四布施利益
於龍之善說

