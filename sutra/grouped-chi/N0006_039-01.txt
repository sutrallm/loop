
第五　沙門出家相應

第一　涅槃

一

爾時，尊者舍利弗住伐地國之郁伽支羅恒河畔。

二

時，普行沙門來詣尊者舍利弗住處，與尊者舍利弗會釋，交談親切慇懃之話後，坐於一面。

三

坐於一面之普行沙門白尊者舍利弗曰：「友舍利弗！所謂：『涅槃、涅槃』者。友！何者為涅槃耶？」

「友！凡貪欲之壞滅、瞋恚之壞滅、愚癡之壞滅，此稱之為涅槃。」

四

「然則友！有實現此涅槃之道耶？有行道耶？」

「友！有實現此涅槃之道，有行道。」

五

「友！以何為實現此涅槃之道耶？以何行道耶？」

「友！此八支聖道，正是為實現此涅槃之道，即：正見、正思惟、正語、正業、正命、正精進、正念、正定是。友！此為實現涅槃之道，此為行道。」

六

「友！此實現涅槃之道為善，此行道為善。友！又足以精勤。」

第二～第十五（與閻浮車相應之二～一五全部相同）

第十六　難為

※三

「友舍利弗！於此教以何為難為耶？」

「友！於此教以出家為難為。」

四

「友！然則出家者，以何事為難為耶？」

「友！出家者以愛樂為難為。」

五

「友舍利弗！然則愛樂者，以何事為難為耶？」

「友！於愛樂者，以法隨法之履行為難為。」

六

「友！法隨法履行之比丘，久而可成阿羅漢耶？」

「友！不久可成阿羅漢。」

沙門出家相應（終）

其攝頌曰：

（與前相應之攝頌同）。

