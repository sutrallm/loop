
第十　乾達婆相應

〔一〕第一　品類

一～二

〔一時，世尊〕舍衛城……乃至……

三

「諸比丘！我為汝等說乾達婆天，諦聽。

四

諸比丘！如何為乾達婆天耶？

諸比丘！有依根香而住之天。諸比丘！有依樹心香而住之天。諸比丘！有依樹膚香而住之天。諸比丘！有依樹皮香而住之天。諸比丘！有依樹芽香而住之天。諸比丘！有依葉香而住之天。諸比丘！有依華香而住之天。諸比丘！有依果香而住之天。諸比丘！有依液香而住之天。諸比丘！有依香香而住之天。

五

諸比丘！如是名為乾達婆天。」

〔二〕第二　善行

一～三

〔爾時，世尊〕舍衛城……乃至……

四

一面坐已。彼比丘白世尊言：

「大德！依何因？依何緣？此處一類者，身壞命終後，生於乾達婆天之群中耶？」

五

「諸比丘！此處一類者，於身行善行，於語行善行，於意行善行。彼聞乾達婆天長壽、端嚴、多樂。

六

彼思惟：『我身壞命終後，生於乾達婆天之群中。』彼身壞命終後，生於乾達婆天之群中。

七

諸比丘！依此因，依此緣，此處有一類者，身壞命終後，生於乾達婆天之群中。」

〔三〕第三　施者（一）

一～四

〔爾時，世尊〕舍衛城……乃至……坐於一面之彼比丘，白世尊言：

「大德！依何因？依何緣？此處有一類之者、身壞命終後，生於依根香而住天之群中耶？」

五

「諸比丘！此處有一類之者，於身行善行，於語行善行，於意行善行，彼聞依根香而住之天，是長壽、端嚴、多樂。

六

彼思惟：『我身壞命終後，生於依根香而住天之群中。』彼常布施根香，彼身壞命終後，生於依根香而住天之群中。

七

比丘！依此因……此處有一類之者，身壞命終後，生於依根香而住天之群中。」

〔四～一二〕第四～十二　施者（二～一〇）

一～四

〔爾時，世尊〕舍衛城……乃至……坐於一面之彼比丘，白世尊言：

「大德！依何因？依何緣？此處有一類之者，身壞命終後，生於依樹心香而住天之群中耶？」

五

「比丘！此處有一類者，於身行善行，於語行善行，於意行善行。彼聞依樹心香而住之天，是長壽、端嚴、多樂。

六

彼思惟：『我身壞命終後，生於依樹心香而住天之群中。』彼常布施樹心香……乃至……布施樹膚香……布施樹皮香……布施芽香……布施葉香……布施華香……布施果香……布施液香……布施香香。彼身壞命終後，生於依香香而住天之群中。」

〔一三～二二〕第十三　布施利益（一）

一～四

〔爾時，世尊〕舍衛城……乃至……坐於一面之彼比丘白世尊言：「大德！依何因？依何緣？此處有一類者，身壞命終後，生於依根香而住天之群中耶？」

五

「比丘！此處有一類者，於身行善行，於語行善行，於意行善行。彼聞：依根香而住之，天是長壽、端嚴、多樂。

六

彼思惟：『我身壞命終後，生於依根香而住天之群中。』彼布施食、布施飲、布施衣，布施乘具，布施鬘，布施香……布施塗香、布施臥具，布施家、布施燈具。彼身壞命終後，生於依根香而住天之群中。

七

比丘！依何因、依此緣，此處有一類者，身壞命終後，生於依根香而住天之群中。」

〔二三～一一二〕第十四～二十三　布施利益（二～一〇）

一～四

〔爾時，世尊〕舍衛城……乃至……坐於一面之彼比丘，白世尊言：

「大德！依何因？依何緣？此處有一類者，身壞命終，後生於依樹心香……樹膚香……樹皮香……芽香……葉香……華香……果香……液香……香香而住天之群中。」

五

「比丘！此處有一類者，於身行善行，於語行善行，於意行善行。彼聞依香香而住之，天是長壽、端嚴、多樂。

六

彼思惟：『我身壞命終後，生於依香香而住天之群中。』彼布施食、布施飲、布施衣、布施乘具、布施鬘、布施香、布施塗香、布施臥俱、布施家、布施燈俱。彼身壞命終後，生於依香香而住天之群中。

七

比丘！依此因、依此緣，此處有一類者，身壞命終後，生於依香香而住之天群中。」

如是而有一百十二經

乾達婆相應（終）

於此攝頌曰：

品類與善行
乃至十施者
十布施利益
善說乾達婆

