第四　未聞品

〔三一〕第一　未聞

一～二

舍衛城因緣。

三

「諸比丘！我思：『於身觀身』，於我則未曾聞法生，我眼生，智生、明生、光明生。我思：『應修習此身念處觀……已能修習』，於我則未曾聞法生，我眼生、智生、明生、光明生。

四

『於受觀受』……

五

『於心觀心』……

六

『於法觀法……應修習此法念處觀……已能修習』，於我則未曾聞法生，我眼生、智生、明生、光明生。」

〔三二〕第二　離貪

一～二

舍衛城……

三

「諸比丘！修習、多修四念處者，則助於一向厭患、離貪、滅盡、寂靜、證智、等覺、涅槃。以何為四耶？

四

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

諸比丘！修習、多修此四念處者，則助於一向厭患、離貪、滅盡、寂靜、證智、等覺、涅槃。」

〔三三〕第三　失

※三

「諸比丘！若有失於四念處者，乃正失於順苦盡之聖道。

四

諸比丘！若有得於四念處者，乃正得於順苦盡之聖道。以何為四耶？

五

諸比丘！於此有比丘，於身觀身，〔熱誠、正知、正念，調伏世間之貪憂而住；〕於受……於心……於法觀法，熱誠、正知、正念，調伏世間之貪憂而住。

諸比丘！若有失於此四念處者，乃正失於順苦盡之聖道。

諸比丘！若有得於此四念處者，乃正得於順苦盡之聖道。」

〔三四〕第四　修習

一～二

舍衛城……

三

諸比丘！若修習、多修四念處者，則有助於由此岸到彼岸。以何為四耶？

四

諸比丘！於此有比丘，於身觀身，〔熱誠、正知、正念，調伏世間之貪憂而住〕於受……於心……於法觀法，熱誠、正知、正念，調伏世間之貪憂而住。

諸比丘！若修習、多修此四念處者，則有助於由此岸到彼岸。

〔三五〕第五　正念

一～二

舍衛城……

三

「諸比丘！比丘應正知、正念而住，此為我對汝等之教誡。

四

諸比丘！云何比丘為正念耶？諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。諸比丘！如是之比丘，是為正念。

五

諸比丘！云何比丘為正知耶？諸比丘！於此有比丘，於彼受，有覺而生、有覺而住、有覺而滅；想，有覺而生、有覺而住、有覺而滅。諸比丘！如是之比丘，是為正知。

六

諸比丘！比丘應正知、正念而住，此，我為汝等之教誡。」

〔三六〕第六　開悟

一～二

舍衛城……

三

「諸比丘！有四念處。以何為四耶？

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

諸比丘！此為四念處。

四

諸比丘！對此四念處修習、多修者，則可期於有二果之隨一果，於現法開悟，若為有餘依者，得不還果。」

〔三七〕第七　欲

一

舍衛城……

二

「諸比丘！有四念處。以何為四念處耶？

三

諸比丘！於此有比丘，於身觀身，熱誠、正知、正念，調伏世間之貪憂而住。彼若觀身而住者，斷身之欲；苦斷欲者，則已現證不死。

四

於受……斷受之欲；若斷欲者，則已現證不死。

五

於心……斷心之欲；若斷欲者，則已現證不死。

六

於法觀法，熱誠、正知、正念，調伏世間之貪憂而住。彼若觀法而住者，斷法之欲；若斷欲者，則已現證不死。」

〔三八〕第八　徧知

※二

「諸比丘！有四念處。以何為四耶。

三

諸比丘！於此有比丘，於身觀身，熱誠、正知、正念，調伏世間之貪憂而住。彼若觀身而住者，則已徧知於身；若徧知身者，則已現證不死。

四

於受……已徧知於受；若徧知受者，則已現證不死。

五

於心……已徧知於心；若徧知心者，則已現證不死。

六

於法觀法，熱誠、正知、正念，調伏世間之貪憂而住。彼若觀法而住者，則已徧知於法；若徧知法者，則已現證不死。」

〔三九〕第九　修習

※二

「諸比丘！我說四念處之修習，且諦聽。

諸比丘！云何修習四念處耶？

三

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

四

諸比丘！如是而修習四念處。」

〔四〇〕第十　分別

※二

「諸比丘！我為汝等說示念處與念處之修習、以及念處修習之順道，且諦聽。

三

諸比丘！以何為念處耶？

諸比丘！於此有比丘，於身觀身，熱誠、正知、正念，調伏世間之貪憂而住；於受……於心……於法觀法，熱誠、正知、正念，調伏世間之貪憂而住。

諸比丘！此名為念處。

四

諸比丘！以何為念處之修習耶？

諸比丘！於此有比丘，觀身之集法……觀身之滅法……觀身之集滅法，熱誠、正知、正念，調伏世間之貪憂而住；觀受之集法……觀受之滅法……觀受之集滅法，熱誠、正知、正念，調伏世間之貪憂而住；觀心之〔集法……觀心之滅法……觀心之集滅法，熱誠、正知、正念，調伏世間之貪憂而住；觀法之集法……觀法之滅法……觀法之集滅法〕，熱誠、正知、正念，調伏世間之貪憂而住。

諸比丘！此名為念處之修習。

五

諸比丘！以何為念處修習之順道耶？

即八支聖道是，謂：正見〔、正思惟、正語、正業、正命、正精進、正念〕、正定。

諸比丘！此名為念處修習之順道。」

第四　未聞品（終）

此品之攝頌曰：

未聞離貪失
修習與正念
開悟欲徧知
修習分別十

