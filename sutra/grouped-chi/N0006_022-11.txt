第一　邊品

〔一〇三〕第一　邊

一～二

〔爾時，世尊〕在舍衛城……乃至……

三

「諸比丘！有四邊。以何為四耶？有身邊，有身集邊，有滅邊，有順身滅道邊是。

四

諸比丘！何為有身邊耶？名五取蘊。以何為五耶？謂：色取蘊、受取蘊、想取蘊、行取蘊、識取蘊是。諸比丘！此名為有身邊。

五

諸比丘！以何為有身集邊耶？當來有之渴與愛、喜貪俱而為樂著於彼彼。謂：是欲愛、有愛、非有愛。諸比丘！此名為有身集邊。

六

諸比丘！以何為有身滅邊耶？彼渴愛之無餘、離欲、滅盡、捨離、定棄、解脫、無著是。諸比丘！此名為有身滅邊。

七

諸比丘！何為有順身滅道邊耶？即八支聖道是。謂：正見……乃至……正定是。諸比丘！此名為有順身滅道邊。

八

諸比丘！有如是之四邊。」

〔一〇四〕第二　苦

一～二

〔爾時，世尊〕在舍衛城……乃至……

三

「諸比丘！我為汝等說苦、苦集、苦滅、順苦滅道，諦聽。

四

諸比丘！以何為苦耶？名五取蘊。以何為五耶？謂：色取蘊……乃至……識取蘊是。諸比丘！此名為苦。

五

諸比丘！以何為苦集耶？當來有之渴愛……乃至……非有愛是。諸比丘！此名為苦集。

六

諸比丘！以何為苦滅耶？彼渴愛之無餘、離欲、滅盡、捨離、定棄、解脫、無著。諸比丘！此名為苦滅。

七

諸比丘！以何為順苦滅道耶？即八支聖道是。謂：正見……乃至……正定。諸比丘！此名為順苦滅道。」

〔一〇五〕第三　有身

一～二

〔爾時，世尊〕在舍衛城……乃至……

三

「諸比丘！我為汝等說有身、有身之集、有身之滅、有順身滅之道，諦聽。

四

諸比丘！以何為有身耶？名為五取蘊。以何為五耶？謂：色取蘊……乃至……識取蘊是。諸比丘！此名為有身。

五

諸比丘！以何為有身之集耶？當來有之渴愛……乃至……諸比丘！此名為有身之集。

六

諸比丘！以何為有身之滅耶？彼渴愛之……乃至……。諸比丘！此名為有身之滅。

七～八

諸比丘！以何為有順身滅之道耶？即八支聖道是。謂：正見……乃至……正定。諸比丘！此名為有順身滅之道。」

〔一〇六〕第四　所徧知

一～二

〔爾時，世尊〕在舍衛城……乃至……

三

「諸比丘！〔為汝等〕說所知法、徧智、徧智人，諦聽。

四

諸比丘！以何為所知法耶？諸比丘！色是所知法，受……想……行……識是所知法。諸比丘！如是名為所知法。

五

諸比丘！以何為徧智耶？諸比丘！乃貪欲之滅盡、瞋恚之滅盡、愚癡之滅盡也。諸比丘！如是名為徧智。

六

諸比丘！以何為徧知人耶？乃名阿羅漢。具壽之名某甲，姓某甲者。諸比丘如是名為徧知人。」

〔一〇七〕第五　沙門（一）

一～二

〔爾時，世尊〕在舍衛城……乃至……

三

「諸比丘！有五取蘊。以何為五耶？謂：色取蘊……乃至……識取蘊是。

四

諸比丘！於諸沙門、婆羅門，而不如實知此五取蘊之味、過患者，諸比丘！彼於沙門、婆羅門中，雖是沙門、婆羅門，但我不肯許，又因彼諸具壽於現法，非自證知、現證具足住沙門、婆羅門之義。

五

諸比丘！然而，諸沙門，婆羅門如實知此五取蘊之味、過患與出離者，諸比丘！我肯許彼沙門、婆羅門，於沙門中是沙門，於婆羅門中是婆羅門。又因彼諸具壽於現法自證知、現證具足住沙門、婆羅門之義。」

〔一〇八〕第八　沙門（二）

一～二

〔爾時，世尊〕在舍衛城……乃至……

三

「諸比丘！有五取蘊。以何為五耶？謂：色取蘊……乃至……

四～五

諸比丘！諸沙門、婆羅門，不如實知此五取蘊之集、滅、味、過患與出離者……乃至……知……者……自證知、現證具足住……。」

〔一〇九〕第七　預流

一～二

〔爾時，世尊〕在舍衛城……乃至……

三

「諸比丘！有五取蘊。以何為五耶？謂：色取蘊……乃至……識取蘊是。

四

諸比丘！聖弟子如實知此五取蘊之集、滅、味、過患與出離故。諸比丘！此聖弟子名為預流，有不墮法，決定趣於三菩提。」

〔一一〇〕第八　阿羅漢

一～二

〔爾時，世尊〕在舍衛城……乃至……

三

「諸比丘！有五取蘊。以何為五耶？謂：色取蘊……乃至……識取蘊也。

四

諸比丘！比丘如實知此五取蘊之集、滅、味、過患與出離，不執取而解脫故。諸比丘！此比丘名為漏盡阿羅漢。梵行已立，所作已辦，捨棄重擔，達得己利，以盡有結，正知解脫。」

〔一一一〕第九　欲貪（一）

一～二

〔爾時，世尊〕在舍衛城……乃至……

三

「諸比丘！於色須斷欲、貪、喜、愛。若如是斷彼色者，即如截斷多羅樹頭及根，令歸於無，使未來不生。

四～六

受……想……行……

七

於識須斷欲、貪、喜、愛。若如是斷彼識者，即如截斷多羅樹頭及根，令歸於無，使未來不生。」

〔一一二〕第十　欲貪（二）

一～二

〔爾時，世尊〕在舍衛城……乃至……

三

「諸比丘！於色須斷欲、貪、喜、愛、執取之取，心之取著、現貪、隨眠。若如是斷彼色者，即截斷……及根……乃至……

四～五

受……想……

六

於行須斷欲……乃至……。若如是斷彼行者，即如截多羅樹頭及根，令歸於無，使未來不生。

七

於識須斷欲、貪、喜、愛、執取之取、心之取著、現貪、隨眠。若如是斷識者，如截斷多羅樹頭及根，令歸於無，使未來不生。」

邊品終

此品攝頌曰：

邊與苦有身
徧知二沙門
預流阿羅漢
以及二欲貪

