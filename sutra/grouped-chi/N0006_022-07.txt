第二　阿羅漢品

〔六三〕第一　取

一

〔爾時，世尊〕在舍衛城……乃至……

二

時，有一比丘，來詣世尊住處。詣已，敬禮世尊，坐於一面。

三

坐於一面之比丘，白世尊曰：

「大德世尊！願請為我略說法要。我願從世尊聽聞法，獨自靜居、不放逸、熱誠、專精而住。」

四

「比丘！執取時，則為魔所縛，不執取時，則由波旬解脫。」

「世尊！〔我〕承知矣，善逝！〔我〕承知矣。」

五

「比丘！汝於我略說之義如何作廣解耶？」

六

「大德！執取色時，則為魔所縛，不執取時，即由波旬解脫。執取受時，即為魔所縛，不執取時，則由波旬解脫。執取想……行……識時，則為魔所縛，不執取時，則由波旬解脫。

大德！我如是廣解世尊所略說之義。」

六

「比丘！善哉、善哉！比丘！善能廣解我所略說之義。比丘！執取色時，則為魔所縛，不執取時，則由波旬解脫。執取受……想……行……識時，則為魔所縛，不執取時，則由波旬解脫。

比丘！應如是廣觀我所略義之義。」

七

時，彼比丘歡喜、隨善世尊之所說。即從座而起，敬禮、右繞世尊而去。

八

時，彼比丘獨自靜居、不放逸、熱誠、專精不久而住，善男子之正當出家，以出家之本意，於現法無上梵行究竟具足自證知、現證而住。證知：生已盡、梵行已立、所作已辦、不受後有。

九

彼比丘得成阿羅漢。

〔六四〕第二　思

一～二

〔爾時，世尊〕在舍衛城……乃至……

三

坐於一面之彼比丘，白世尊曰：

「大德世尊！願請為我略說法要……乃至……專精而住。」

四

「比丘！思時，則為魔所縛，不思時，則由波旬解脫。」

「世尊！承知矣，善逝！承知矣。」

五

「比丘！汝如何廣解我所略說之義耶？」

六

「大德！思色時則為魔所縛，不思時，則由波旬解脫。思受……想……行……識時，則為魔所縛，不思時，則由波旬解脫。

大德！我如是廣解世尊所略說之義。」

七

「比丘！善哉、善哉！比丘！善能廣解我所略說之義。比丘！思色時，則為魔所縛，不思時，則由波旬解脫、思受……想……行……識時，則為魔所縛，不思時，則由波旬解脫。

比丘！應如是廣觀我所略說之義。」

八～九

……乃至……彼比丘得成阿羅漢。

〔六五〕第三　歡喜

一～二

〔爾時，世尊〕在舍衛城……乃至……

三

坐於一面之彼比丘，白世尊曰：

「大德世尊！願請為我略說法要……乃至……專精而住。」

四

「比丘！歡喜時，則為魔所縛，不歡喜時，則由波旬解脫。」

「世尊！承知矣，善逝！承知矣。」

五

「比丘！汝如何廣解我所略說之義耶？」

六

「大德！歡喜色時，則為魔所縛，不歡喜時，則由波旬解脫。歡喜受……想……行……識時，則為魔所縛，不歡喜時，則由波旬解脫。

大德！我如是廣解世尊所略說之義。」

七

「比丘！善哉、善哉！比丘！善能廣解我所略說之義。比丘！歡喜色時，則為魔所縛，不歡喜時，則由波旬解脫。歡喜受……想……行……識時，則為魔所縛，不歡喜時則由波旬解脫。

比丘！應如是廣觀我所略說之義。」

八～九

……乃至……彼比丘得成阿羅漢。

〔六六〕第四　無常

一～三

〔爾時，世尊〕在舍衛城……乃至……坐於一面之彼比丘，白世尊曰：

「大德世尊！願請為我略說法……乃至……熱誠、專精而住。」

四

「比丘！於無常者，汝則應斷欲。」

「世尊！承知矣，善逝！承知矣。」

五

「比丘！汝如何廣解我所略說之義耶？」

六

「大德！色是無常。我於此應斷欲，受……想……行……識是無常，我於此應斷欲。

大德！我如是廣解世尊所略說之義。」

七

「比丘！善哉、善哉！比丘！善廣解我所略說之義。比丘！色是無常。汝於此應斷欲，受……想……行……識是無常，汝於此應斷欲。

比丘！應如是廣觀我所略說之義。」

八～九

……乃至……彼比丘得成阿羅漢。

〔六七〕第五　苦

一～三

〔爾時，世尊〕在舍衛城……乃至……坐於一面之彼比丘，白世尊曰：

「大德世尊！願請為我略說法要……乃至……專精而住。」

四

「比丘！於苦者，汝應斷欲。」

「世尊！承知矣，善逝！承知矣。」

五

「比丘！汝如何廣解我所略說之義耶？」

六

「大德！色是苦。我於此應斷欲，受……想……行……識是苦，我於此應斷欲。大德！我如是廣解世尊所略說之義。」

七

「比丘！善哉、善哉！比丘！善能廣解我所略說之義。比丘！色是苦。汝於此應斷欲，受……想……行……識是苦，汝於此應斷欲。

比丘！應如是廣觀我所略說之義。」

八～九

……乃至……彼比丘得成阿羅漢。

〔六八〕第六　無我

一～三

〔爾時，世尊〕在舍衛城……乃至……坐於一面之彼比丘，白世尊曰：

「大德世尊！願請為我略說法要……乃至……專精而住。」

四

「比丘！汝於無我者，則應斷欲。」

「世尊！承知矣！善逝！承知矣。」

五

「比丘！汝如何廣解我所略說之義耶？」

六

「大德！色是無我。我於此應斷欲，受……想……行……識是無我。我於此應斷欲。

大德！我如是廣解世尊所略說之義。」

七

「比丘！善哉、善哉！比丘！善能廣解我所略說之義。比丘！色是無我。汝於此應斷欲，受……想……行……識是無我，汝於此應斷欲。

比丘！應如是廣觀我所略說之義。」

八～九

……乃至……彼比丘得成阿羅漢。

〔六九〕非自所應

一～三

〔爾時，世尊〕在舍衛城……乃至……坐於一面之彼比丘，白世尊曰：

「大德世尊！願請為我略說法要……乃至……專精而住。」

四

「比丘！汝於非自所應者，應斷欲。」

「世尊！承知矣，善逝！承知矣。」

五

「比丘！汝如何廣解我所略說之義耶？」

六

「大德！色乃非自所應。我於此應斷欲，受……想……行……識乃非自所應，我於此應斷欲。

大德！我如是廣解世尊所略說之義。」

七

「比丘！善哉、善哉！比丘！善廣解我所略說之義。比丘！色乃非自所應，汝於此應斷欲，受……想……行……識乃非自所應，汝於此應斷欲。

比丘！應如是廣觀我所略說之義。」

八～九

時……乃至……彼比丘得成阿羅漢。

〔七〇〕第八　止住所染

一～二

〔爾時，世尊〕在舍衛城……乃至……

三

坐於一面之彼比丘，白世尊曰：

「大德！願請為我略說法要，我願從世尊聽聞法……乃至……專精而住。」

四

「比丘！汝止住於所染者，應斷欲。」

「世尊！承知矣，善逝！承知矣。」

五

「比丘！汝如何廣解我所略說之義耶？」

六

「大德！色是止住於所染，於此應斷欲，受……想……行……識是止住於所染，我於此應斷欲。

大德！我如是廣解世尊所略說之義。」

七

「比丘！善哉、善哉！比丘！善廣解我所略說之義。比丘！色是止住於所染，汝於此應斷欲，受……想……行……識是止住於所染，汝於此應斷欲。

比丘！應如是廣觀我所略說之義。」

八～九

時……乃至……彼比丘得成阿羅漢。

〔七一〕第九　羅陀

一

〔爾時，世尊〕在舍衛城……乃至……

二

時，具壽羅陀來詣世尊之住處。詣已，敬禮世尊，坐於一面，

三

坐於一面之具壽羅陀白世尊曰：

「大德！如何知，如何觀者，於此有識之身及外之一切相，得滅我慢、我所慢、慢隨眠耶？」

四

「羅陀！所有色之過去、未來、現在、內、外、粗、細、劣、勝、遠、近者，如是以正慧，作如實觀，此非我所，此非我，此非我體。

五

所有之受……

六

想……

七

行……

八

識之過去、未來、現在、內、外、粗、細、劣、勝、遠、近者，如是以正慧，如實觀，此非我所，此非我，此非我體。

九

羅陀！如是知、如是觀者，則於此有識之身及外之一切相，得滅我慢、我所慢、慢隨眠。」

一〇

……乃至……時具壽羅陀得成阿羅漢。

〔七二〕第十　修羅陀

一

〔爾時，世尊〕在舍衛城……乃至……

二～三

時，具壽修羅陀〔……乃至……〕白世尊曰：

「大德！如何知，如何觀者，則於此有識之身及外之一切相，得離心、我慢、我所慢、慢，超越種種相，而得善解脫耶？」

四

「修羅陀！所有色之過去、未來、現在……乃至……遠、近者，如是以正慧，作如實觀，此非我所，此非我體，則無執取而解脫。

五～七

所有之受……想……行……

八

識之過去未來、現在、內、外、粗、細、劣、勝、遠、近者，如是以正慧，作如實觀，此非我所，此非我，此非我體，則無執取而解脫。

九

修羅陀！如是知、如是觀者，則於此有識之身及外之一切相，得離心、我慢、我所慢、慢、超越種種相，而得善解脫。」

一〇

……乃至……時具壽修羅陀得成阿羅漢。

第二阿羅漢品〔終〕

此品之攝頌曰：

取思及歡喜
無常苦無我
以非自所應
及止住所染
羅陀修羅陀
此等共為十

