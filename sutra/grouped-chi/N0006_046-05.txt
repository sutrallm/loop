第五　轉輪品

〔四一〕第一　類

一

舍衛城因緣。

二

「諸比丘！於過去世，諸沙門、婆羅門之斷三類者，皆修習、多修七覺支。諸比丘！於未來世，諸沙門、婆羅門之斷三類者，皆修習、多修七覺支。諸比丘！現在諸沙門、婆羅門之斷三類者，皆修習、多修七覺支。

三

何為七覺支耶？念覺支、〔擇法覺支、精進覺支、喜覺支、輕安覺支、定覺支、〕捨覺支。

四

諸比丘！於過去世，諸沙門、婆羅門之斷三類者，……乃至……之斷……乃至……之斷……，皆修習、多修七覺支。」

〔四二〕第二　轉輪

※二

「諸比丘！轉輪王出現時，則現七寶。以何為七耶？

三

現：輪寶、象寶、馬寶、摩尼寶、女寶、居士寶、主兵臣寶是。

諸比丘！轉輪王出現時，現此等七寶。

四

諸比丘！如來、應供、正等覺出現時，則現七覺支寶。以何為七耶？

五

現：念覺支寶、〔擇法覺支寶、精進覺支寶、喜覺支寶、輕安覺支寶、定覺支寶、〕乃至現捨覺支寶。諸比丘！如來、應供、正等覺者出現時，現此等七覺支寶。」

〔四三〕第三　魔

※二

「諸比丘！我為汝等說摧伏魔軍之道，且諦聽。三　諸比丘！何為摧伏魔軍之道耶？謂七覺支是。以何為七耶？念覺支、〔擇法覺支、精進覺支、喜覺支、輕安覺支、定覺支、〕捨覺支是。諸比丘！此為摧伏魔軍之道。」

〔四四〕第四　愚癡

※二

時，有一比丘來詣世尊住處。詣已，禮敬世尊，坐於一面。坐於一面之彼比丘，白世尊曰：

三

「大德！愚癡啞羊，愚癡啞羊之謂者，大德！云何謂之愚癡啞羊耶？」

四

「比丘！不修習、不多修七覺支，稱之為愚癡啞羊。以何為七耶？念覺支、〔擇法覺支、精進覺支、喜覺支、輕安覺支、定覺支、〕捨覺支是。

五

比丘！不修習、不多修此七覺支者，稱為愚癡啞羊。」

〔四五〕第五　有慧

※三

「大德！有慧不啞，有慧不啞之謂者，云何謂為有慧不啞耶？」

四

「比丘！修習、多修七覺支，稱為有慧不啞。以何為七耶？念覺支、〔擇法覺支、精進覺支、喜覺支、輕安覺支、定覺支、〕捨覺支是。

五

比丘！修習、多修此七覺支，故稱為有慧不啞。」

〔四六〕第六　貧窮

※三

「大德！貧窮，貧窮之謂者，大德！云何謂為貧窮耶？」

四

「比丘！不修習、不多修七覺支，稱為貧窮。以何為七耶？念覺支、〔擇法覺支、精進覺支、喜覺支、輕安覺支、定覺支、〕捨覺支是。

五

比丘！不修習、不多修此七覺支者，稱為貧窮。」

〔四七〕第七　不貧

※三

「大德！不貧，不貧之謂者，大德！云何稱為不貧耶？」

四

「比丘！修習、多修七覺支，故稱為不貧。以何為七耶？念覺支、〔擇法覺支、精進覺支、喜覺支、輕安覺支、定覺支、〕捨覺支是。

五

比丘！修習、多修此七覺支者，故稱為不貧。」

〔四八〕第八　日輪

※二

「諸比丘！日輪上昇時，前驅之相為明相。諸比丘！如是比丘起七覺支時，先驅之相為善友。

三

諸比丘！於有善友之比丘，以期修習七覺支、多修七覺支。

諸比丘！有善友之比丘，云何以修習七覺支、多修七覺支耶？

四

諸比丘！於此有比丘，依遠離、依離貪、依滅盡，迴向於捨，以修習念覺支……〔擇法覺支……精進覺支……喜覺支……輕安覺支……定覺支〕……依遠離、依離貪、依滅盡，迴向於捨，以修習捨覺支。

諸比丘！有善友之比丘，如是修習七覺支、多修七覺支。」

〔四九〕第九　支分（一）

※二

「諸比丘！言內支分者，不見其他有一支分，能起七覺支者，比丘！此即如理作意。

三

諸比丘！於如理作意具足之比丘，以期修習七覺支、多修七覺支。

諸比丘！如理作意具足之比丘，云何修習七覺支、多修七覺支耶？

四

諸比丘！於此有比丘，依遠離、依離貪、依滅盡，迴向於捨，以修習念覺支……〔擇法覺支……精進覺支……喜覺支……輕安覺支……定覺支〕……依遠離、依離貪、依滅盡、迴向於捨，以修習捨覺支。

五

諸比丘！如理作意具足之比丘，如是以修習七覺支、多修七覺支。」

〔五〇〕第十　支分（二）

※二

「諸比丘！言外支分者，不見其他有一支分，能起七覺支者。諸比丘！此即有善友。

三

諸比丘！於有善友之比丘，以期修習七覺支、多修七覺支。

諸比丘！有善友之比丘，云何修習七覺支、多修七覺支耶？

四

諸比丘！於此有比丘，依遠離、依離貪、依滅盡，迴向於捨，以修習念覺支……〔擇法覺支……精進覺支……喜覺支……輕安覺支……定覺支〕……依遠離、依離貪、依滅盡，迴向於捨，以修習捨覺支。

諸比丘！有善友之比丘，如是修習七覺支、多修七覺支。」

第五　轉輪品（終）

此品之攝頌曰：

類轉輪與魔
愚癡與有慧
貧窮及不窮
日輪二支分
共之而為十

