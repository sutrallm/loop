
第七　舍利弗相應

第一　離

一

爾時具壽舍利弗，住舍衛城祇樹林給孤獨園。

二

時，具壽舍利弗，清晨之時、著下衣，持鉢衣，入舍衛城乞食。

三

行於舍衛城乞食。食後從乞食還，往安陀林，以行晝日坐。

四

入安陀林已，於一樹下晝日坐。

五

時，具壽舍利弗，晡時從靜坐起，往祇樹給孤獨園。

六

具壽阿難見具壽舍利弗從遠方來，見而言於具壽舍利弗曰：

「友舍利弗！汝之諸根清淨，顏色清淨皎潔。具壽舍利弗今日依何而住耶？」

七

「友！於此處我離諸欲、離諸不善法、離有尋、有伺，生喜、樂具足而住初靜慮。友！此時我思惟，我入初靜慮，我乃入初靜慮，我則不出初靜慮。」

八

具壽舍利弗，如是善於長夜斷我慢、我所慢、慢、隨眠，故具壽舍利弗，思惟：「我入初靜慮，我乃入初靜慮，我則不出初靜慮。」

第二　無尋

一～五

〔爾時，具壽舍利弗〕舍衛城……乃至……

六

具壽阿難見具壽舍利弗從遠方來。見而言於具壽舍利弗：

「友舍利弗！汝之諸根清淨，顏色清淨皎潔，具壽舍利弗今日依何而住耶？」

七

「友！於此我能為尋伺寂靜故，內淨心住一趣、無尋無伺而從三摩地，生喜、樂具足住第二靜慮。友！此時我思惟我入第二靜慮，我乃入第二靜慮，我則為不出第二靜慮。」

八

具壽舍利弗於如是長夜，善斷我慢、我所慢、慢、隨眠，故具壽舍利弗思惟：「我入第二靜慮，我乃入第二靜慮、我則不為出第二靜慮。」

第三　喜

一～六

〔爾時，具壽舍利弗〕舍衛城……乃至……

具壽阿難見具壽舍利弗從遠……乃至……言於：

「友舍利弗！汝之諸根清淨，顏色清淨皎潔。具壽舍利弗今日依何而住耶？」

七～八

「友！於此我以離喜故住於捨，身正受樂正念正知，如諸聖者之宣說，有捨念樂住，具足住第三靜慮……乃至廣說……。」

第四　捨

一～六

〔爾時，具壽舍利弗〕舍衛城……乃至……

「友舍利弗！汝之諸根清淨，顏色清淨皎潔。具壽舍利弗今日依何而住耶？」

七～八

「友！於此我斷樂、斷苦故，及先已滅喜、憂故，不苦不樂而捨念清淨，具足住於第四靜慮。友！此時我……乃至……為不出……」

第五　虛空

一～六

〔爾時，具壽舍利弗〕舍衛城……乃至……具壽阿難……乃至……

七～八

「友！於此我超越一切之色想故，滅有對想故，不作意種種想故，為虛空無邊，具足住虛空無邊處……乃至……為不出……」

第六　識

一～六

〔爾時，具壽舍利弗〕舍衛城……乃至……具壽阿難……乃至……

七～八

「友！於此我超越一切虛空無邊處，為識無邊，具足住識無邊處……乃至……無不出……」

第七　無所有處

一～六

〔爾時，具壽舍利弗〕舍衛城……乃至……

七～八

「友！於此我超越一切識無邊處，具足住少無所有及無所有處……乃至……為無出……」

第八　有想

一～六

〔爾時，具壽舍利弗〕舍衛城……乃至……

七～八

「友！於此我超越一切無所有處，具足住非想、非非想處……乃至……為無出……」

第九　滅

一～六

〔爾時，具壽舍利弗〕舍衛城……乃至……

七

「友！於此我超越非想、非非想處，具足住滅想受。友！此時我思惟我入滅想受，我乃入滅想受，我則不為出滅想受。」

八

具壽舍利弗善於如是長夜斷我慢、我所慢、慢、隨眠，故具壽舍利弗思惟：「我入滅想受，我乃入滅想受，我則不為出滅想受。」

第十　淨口

一

爾時，具壽舍利弗住王舍城竹林迦蘭陀園。

二

時具壽舍利弗，清晨之時，著下衣，持鉢、衣，入王舍城乞食。於王舍城行每家乞食，而倚於一壁食施食。

三

時名淨口出家尼者，來具壽舍利弗之處，來而言於具壽舍利弗曰：

四

「沙門！汝乃以口向下而食耶？」

「姊妹！我非以口向下而食。」

五

「沙門！然則仰口而食耶？」

「姊妹！我非仰口而食。」

六

「沙門！然則口向四方而食耶？」

「姊妹！我非口向四方而食。」

七

「沙門！然則口向四維而食耶？」

「姊妹！我非口向四維而食。」

八

「沙門！問以口向下而食者，言我非以口向下而食。沙門！然則若問仰口而食耶？言我非仰口而食。沙門！然則若問以口向四方而食耶？言我非以口向四方而食。沙門！然則若問口向四維而食耶？言我非以口向四維而食。沙門！然者汝如何而食耶？」

九

「姊妹！沙門、婆羅門，謂依事明、畜生明，以邪命為生活者，姊妹！彼沙門、婆羅門名為以口向下而食。

一〇

姊妹！沙門、婆羅門，謂依占星明、畜生明，以邪命為生活者，姊妹！彼沙門、婆羅門名為仰口而食。

一一

姊妹！沙門、婆羅門從事遣使、使節，以邪命為生活者，彼沙門、婆羅門名為口向四方而食。

一二

姊妹！沙門、婆羅門，謂依占卜明、畜生明，以邪命為生活者。姊妹！彼沙門、婆羅門名為口向四維而食。

一三

姊妹！我非所謂依事明、畜生明，以邪命為生活者。非所謂依占星明、畜生明，以邪命為生活者。非從事遣使、使節，以邪命為生活。非依卜占明、畜生明，以邪命為生活者。我以法求食，以法求食而食。」

一四

時、淨口出家尼即往王舍城之里巷四衢告之曰：

「沙門釋子等如法受食，沙門釋子等無過而受食。施沙門釋子等食。」

舍利弗相應（終）

此攝頌曰：

離與無尋
喜捨等四
虛空與識
及無所有
有想滅九
淨口等十

